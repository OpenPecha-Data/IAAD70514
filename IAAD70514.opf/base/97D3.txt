༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD105840
ImageGroup:
11PD105842
n/a
LCCN:
n/a
ISBN:
Title:
གོ་ར་ཚྭ་རྫོང་
go ra tshwa rdzong
to-be-supplied
Author:
to-be-supplied
Descriptor:
Original Publication:
Place:
Publisher:
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
LVL
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 27/06/2010 Bill No: 33



མཚོ་སྔོན་ཞིང་ཆེན་གྱི་གེ་སར་སྒྲུང་བ་གྲགས་ཅན་གྱི་དཔེ་ཚོགས། (1)
སྒྲུང་བ་གྲགས་ཅན་འབྲོང་པ་ལྷ་དགེ།
ཀན་སུའུ་མི་རིགས་དཔེ་སྐྲུན་ཁང་།



མཚོ་སྔོན་ཞིང་ཆེན་གྱི་གེ་སར་སྒྲུང་བ་གྲགས་ཅན་གྱི་དཔེ་ཚོགས།(1)
r
ས་ལ་གཡir.ir
-
གོ ་ ར ་ ཚ ་རྫོ ང ་ །
ཀན་སུའུ་མི་རིགས་དཔེ་སྐྲུན་ཁང་།



图书在版编(CIP)数据
青海省《格萨尔》说唱本丛书:藏文/角巴东主编,
兰州:甘肃民族出版社,2009.12
ISBN 978-7-5421-1627-7
1.青…I.角…,藏族一英雄史诗一中国一藏语
IV.I222.74
中国版本图书馆 CIP 数据核字(2009)第219359号
名 青海省《格萨尔》说唱本丛书
者角巴东主 主编
责任编辑 周甲克隆英忠
面设计 恭久才让
版 甘肃民族出版社(730030 兰州市南滨河东路520号)
行甘肃民族出版社发行部(730030 兰州市南滨河东路520号)
刷,青海西宁德隆印刷厂
本 850 毫米×1168 毫米 1/32 印张:75.875
| 1480千字
次 2009年12月第1版 2009年12月第1次印刷
数 1~800
号 ISBN 978-7-5421-1627-7
总 定 价 150.00 元(民文)
作责 封出发 印开 字版印书
一数次数号
甘肃民族出版社图书若有破损、缺页或无文字现象,可直接与本社联系调换。
邮编:730030 地址:兰州市南滨河东路520号 网址:http://www.gansumz.com
投稿邮箱:liuxintian@yahoo.com cn
发行部:葛慧 联系电话:0931-8773271(传真) E-mail:gsmzgehui3271@tom com
版权所有翻印必究



གཙོ་སྒྲིག་པ། གཅོད་པ་དོན་གྲུབ།
གཙོ་སྒྲིག་གཞོན་པ། སྙིང་བོ་ཚེ་རིང་།
དག་སྒྲིག་པ། ། གཅོད་པ་དོན་གྲུབ།
རྡོ་རྐོ་ངག་དབང་དགེ་ལེགས།
སྙིང་བོ་ཚེ་རིང་། །
རྩོམ་སྒྲིག་ཨུ་ཡོན། བསོད་རྒྱལ་འབུམ། འབྲུག་མོ།
དབང་མོ་མཚོ། དབང་ཆེན་ཚེ་རིང༌།
主编:角巴东主
E] -E: Eia: kg g/ it:
# FIFE : /f[U 4s : $ % $r] IIE:
t[3 E / i
: # J] / > fE
旺姆措巷欠才让



序
吉狄马加
在青海省委、省政府的正确领导下,在我省《格萨尔》工作领导
小组的直接指导和相关部门的大力支持下,经过我省的《格萨尔》民
间说唱艺人和专业人员们的共同努力,今天终于出版了第二套《青
海《格萨尔》说唱艺人部本丛书》(5部)。该丛书是众多《格萨尔》说
唱部本中遴选出来的最完整的五部,而且是从未流传过的新版。加
之其欣赏性和可读性都很强,同时其学术价值和文学价值也很高,
由此我相信,此丛书的出版对我省的《格萨尔》史诗的抢救和保护,
尤其是对说唱艺人的说唱录音、记录、整理、出版和研究工作将会起
到积极的促进作用。可以这样说,这是百名《格萨尔》说唱艺人对庆
祝中华人民共和国成立60周年献出的一份厚礼。
《格萨尔王传》作为一部伟大的英雄史诗。她历史悠久,卷帙浩
繁,内容精深博大,流传久远,代表着古代藏族民间文化的最高成
就,是研究古代藏族社会历史的一部“百科全书”,被誉为“东方的
《伊利亚特》”。这部宏伟的巨著,世代相传,从遥远的古代吟诵到今
天,仍然保持着鲜活的生命力,
是一部“活着的史诗”。在其产生、流



《
o
传、发展和演变的过程中,那些才华出众的民间说唱艺人起着很重
要的作用,他们是史诗最直接的创造者、继承者、传播者,也是创新
者。正因为有了他们的辛勤传播,使《格萨尔》英雄史诗,成为中华民
族文化的重要组成部分。倘若没有他们的勤奋耕耘,
辛勤传播,《格
萨尔》
这部史诗便会湮没在历史的长河中,藏族人民、中华民族乃至
世界文化宝库将会失去一份极其珍贵的文化瑰宝。今天我们完全可
以确信这样一个事实,没有民间说唱艺人,就没有《格萨尔王传》这
部宏伟的巨著。因此,对其艺人进行科学的研究,进而进一步记录、
整理和出版说唱部本,就显得更为重要。
据调查,现今我国藏区尚有1000多位艺人活跃在民间,主要分
布在西藏、青海、甘肃、四川和云南等5个省区的广大藏族聚居区。
艺人数量如此众多,以至于形成了一个庞大的艺人队伍。在众多的
艺人中,有年轻艺人,也有老年艺人,
更可喜的是,还有一些是女艺
人。然而,由于这些艺人所处的地区不同,传承各异,其说唱形式也
各具特色。他们当中有“说不完的《格萨尔》艺人”(扎巴、才让旺堆、
桑珠、才让索南),“写不完的《格萨尔》艺人”(格日尖参),唱不完的
《格萨尔》艺人(次仁占堆、达哇扎巴),
画不完的《格萨尔》艺人(东
智、日洛)等等。正因为这些艺人的存在,
特别是他们还在不断延
续着《格萨尔》的生命。这就对我们继续加大抢救力度提出了更高的
要求,时不我待,迫在眉睫,作为人类一份原生的精神文化遗产,《格
萨尔》的搜集、整理和翻译出版已经历史地落在了我们肩上,变成了
一份沉甸甸的责任。
该从书共有五部:
第一部《果惹擦宗》,是玉树州说唱艺人巴·
拉格说唱本;第二部《少帅扎拉泽杰》
是果洛州说唱艺人格日尖参说
唱本;第三部《森达海螺宗》第四部《扎拉铠甲宗》是唐古拉乡说唱



艺人才让旺堆说唱本;第五部《阿达拉姆秘传》是果洛州久治县说唱
艺人口增智华说唱本。记录整理人员都是青海省《格萨尔》
史诗研究
所的专业人员。该丛书内容丰富、语言生动、文字流畅、通俗易懂,故
事情节曲折、人物塑造完美,具有较强的文学吸引力和感染力。
借此机会,我要向为此书的说唱、记录、整理和出版的所有说唱
艺人、专家学者、编辑人员,以及为出版此书做出过辛勤劳动的所有
同志表示敬意和感谢!我相信历史不会忘记你们!
2009年8月24日



དཀར་ཆག
•
•。• (1）
ལེའུ་དང་པོ།
བྱང་གི་རྟ་མཆོག་རྐུན་ལ་ཤོར། །
བྱང་གི་ཡུལ་ནས་གསང་མྱུལ་བྱས། །
སྟག་རོང་ཚང་ནས་རྟ་རྣམས་རྙེད། །
བྱང་རྒྱལ་ཁྲོས་ནས་ལས་དམག་དྲངས། །
ལེའུ་གཉིས་པ།
སེང་ཆེན་རྒྱལ་པོའི་བཀའ་བཀོད་ལྟར། །
རྒྱལ་ཁག་སོ་སོར་བང་མི་མངགས། །
དཔའ་རྟུལ་དཔུང་ཆེན་དྲག་པོ་བསྒྲིགས། །
མྱུར་མོར་བྱང་གི་ཡུལ་དུ་བསྐྱོད། །
ལེའུ་གསུམ་པ། །
དུང་ལ་དཀར་མོའི་འགག་འཕྲང་ནས། །
•...…….………….... (49）



གོ་ར་ཚྭ་རྫོང་།
•…................• ( 101)
དམར་པོ་ཁྲག་གི་ཆར་བ་བབས། །
སྟག་ཕྲུག་གློག་དམར་གཙོས་བྱས་པའི། ། །
གྱད་ཀྱི་དཔའ་བོ་མི་ལྔ་ཤོར། །
ལེའུ་བཞི་བ།
གཡུ་འབྲུག་ཞགས་པས་བེར་དམར་བཟུང་། །
རྨ་རྒྱལ་སྦོམ་རས་ཞགས་པ་བཅད། །
སྟག་གཟིག་བང་མི་གླིང་ལ་མངགས། །
གེ་སར་རྒྱལ་པོའི་སྙན་ལ་སྒྲོན། །
ལེའུ་ལྔ་བ།
གཡུ་འབྲུག་བློན་གྱིས་གླིང་སྒར་དཀྲུགས། །
ཁྲོ་ཐུང་སྐྲག་ནས་སྨྲེ་ངག་བཏོན། །
ཚ་ཞང་གཙོས་བྱས་བྱང་ལ་རྒྱུགས། །
རྒྱལ་ཁའི་རྟིང་མ་ཆེན་པོ་ཐོབ། །
ལེའུ་དྲུག་པ།
སྡིག་གཅོད་ཤན་པ་གཡུལ་ལ་ཆས། །
• ( 149）
•….…….( 192）



དཀར་ཆག
• (251）
ཆོས་རྒྱལ་ནམ་མཁའི་མགོ་སྐེ་བླངས། །
འཇང་ཕྲུག་ཁྲོས་ཏེ་བྱང་སྒར་དཀྲུགས། །
ལྷ་བཟང་དཔོན་གྱི་གསོན་སྙིང་བཏོན། ། .….…………………….
ལེའུ་བདུན་པ།
གཡུ་འབྲུག་བློན་གྱིས་མདའ་མོ་འཕངས། །
ཞལ་དཀར་ལྡན་པ་རྟ་ལས་ལྷུང་། །
ཚ་ཞང་འདན་མས་འཕངས་བའི་མདས། །
བྱང་བློན་གློག་ལྕམ་ཀླད་ཁྲག་གཏོར། ། ..
ལེའུ་བརྒྱད་པ།
གོང་མ་ལྷ་ཡི་ལུང་བསྟན་བཞིན། །
ཇོ་རུས་རྫུ་འཕྲུལ་སྣ་ཚོགས་བསྟན། །
ཆུ་སྲིན་རྩང་པ་རོ་ཟན་གཙོས། །
འབྱུང་བོ་བདུད་སྲིན་དམ་ལ་བཏགས། ། ………………
ལེའུ་དགུ་བ།
དཔའ་ལ་ཤན་པ་གཡུ་ལྷ་དང་། །
• • (294）
(350）
3



གོ་ར་ཚྭ་རྫོང་།
….………... (393）
ཨ་སྟག་བཅས་ཀྱིས་འཁྲུག་ཆེན་བྱས། །
གཡུ་འབྲུག་བློན་དང་རྒྱལ་པོ་གཉིས། །
སྐྲག་ནས་རང་གི་སྒར་ལ་བྲོས། །
ལེའུ་བཅུ་བ།
ཐོག་རྒྱལ་བློན་བཞིས་གླིང་སྒར་དཀྲུགས། །
ཚ་ཞང་འདན་མས་སྟོང་ཁྲི་བསད། །
སྒ་སྡེས་སྐྱོགས་རྡོ་དྲག་པོ་འཕངས། །
ལྕགས་རིའི་སྒོ་མོ་ཡོངས་སུ་གཏོར། །
ལེའུ་བཅུ་གཅིག
སྡིག་གཅོད་ཤན་པ་དྲག་ཏུ་ཁྲོས། །
ཤེལ་ལུང་དུང་ཟླའི་མགོ་བོ་བྲེགས། །
སེང་ཆེན་ནོར་བུ་དགྲ་འདུལ་གྱིས། །
བདུད་ཀྱི་བླ་གནས་དམ་ལ་བཏགས། ། ..…………………………… (/498)
ལེའུ་བཅུ་གཉིས།
སྒོམ་ཆེན་གཉིས་ཀྱིས་མཐུ་སྔགས་བཏང་། །
( 453）



དཀར་ཆག
-
-
…... (540）
ཞྭ་ནག་བླ་མ་བྲག་ལ་མནན། །
བྱང་བློན་སྟོང་སྟག་གཙོས་བྱས་པའི། །
དེ་དྲག་བློན་ཆེན་དགྲ་ལ་ཤོར། །
ལེའུ་བཅུ་གསུམ།
སེང་ཆེན་རྒྱལ་པོའི་མཐུ་ནུས་ཀྱིས། །
ཐོག་ཁྲི་རྒྱལ་པོ་གྲོགས་ལ་བཀུགས། །
དགྲ་ལྷ་རྩེ་རྒྱལ་རབ་ཁྲོས་ནས། །
གཡུ་འབྲུག་བདུད་ཀྱི་མགོ་བོ་བླངས། ། ..
ལེའུ་བཅུ་བཞི།
གོ་རའི་ཡུལ་ཁམས་བདེ་ལ་བཀོད། །
གླིང་དམག་གནམ་རྫོང་ཕྱུག་མོར་ཆས། །
གཏེར་སྣ་བཅུ་གསུམ་གཙོས་བྱས་པའི། །
གོ་རའི་ཚྭ་ཡི་སྒོ་མོ་ཕྱེས། །
.…….………….. (597)
-
-
...….……. ( 668）



ལེའུ་དང་པོ།
བྱང་གི་རྟ་མཆོག་རྐུན་ལ་ཤོར། །
བྱང་གི་ཡུལ་ནས་གསང་མྱུལ་བྱས། །
སྟག་རོང་ཚང་ནས་རྟ་རྣམས་རྙེད། །
བྱང་རྒྱལ་ཁྲོས་ནས་ལས་དམག་དྲངས། །
༄༅། །ཨོཾ་སྭ་སྟི། རྨད་བྱུང་ཚོགས་གཉིས་རབ་རྫོགས་ནས། །རྒྱལ་བའི་
སྲས་གཅིག་དཔའ་བོ་མཆོག །སྐུ་གསུམ་མངོན་གྱུར་བདུད་དགྲའི་གཤེད། །
བདུད་བཞི་འདུལ་བ་གཡུལ་ལས་རྒྱལ། །ཆོས་སྐུའི་ཀློང་ལས་སྐུར་བཞེངས་པ། །
ལོངས་སྐུའི་ཆ་ལུགས་གོ་ཆ་ཅན། །སྤྲུལ་སྐུའི་གང་འདུལ་ཕྲིན་ལས་རྒྱལ། །སྐུ་
གསུམ་འབྲལ་མེད་ཁྱེད་ལ་འདུད། །རྡོ་རྗེ་འཆང་དངོས་རྩ་བའི་བླ་མ་ནི། །
བཀའ་དྲིན་མཉམ་མེད་རིག་པའི་རྡོ་རྗེའི་ཞབས། །བདག་གི་སྤྱི་བོར་པད་ཉི་ཟླ་
གདན་སྟེང་། །སྐུ་མདོག་དཀར་གསལ་མཚན་དཔེས་རབ་བརྒྱན་པ། །དཀྱིལ་
དཀྲུང་མི་གཡོ་རྡོར་དྲིལ་ཐུགས་ཀར་འཛིན། །གསུང་དབྱངས་མ་འགག་ཚངས་
དབྱངས་འགྲོ་ལ་བསྩལ། །ཐུགས་རྗེ་རྒྱུན་ཆད་མེད་པ་བརྩེ་བས་འཛིན། །སྙིང་
རྗེའི་ལྕགས་ཀྱུས་འགྲོ་བ་མི་གཏོང་ཞིང་། །བྱམས་པའི་བདུད་རྩིས་དུག་ལྔའི་ནད་
རྣམས་ཞི། །འགྲོ་རྣམས་མ་ལུས་བདེ་དགའི་དཔལ་ཡོན་རྒྱས། །ཁྱད་པར་བདག་
དང་བདག་འདྲའི་སྡིག་པོ་ཆེ། །ཐོག་མེད་དུས་ནས་ད་བར་འཁོར་བར་འཁྱམས། །
མི་དགེའི་ལས་བསགས་ཉོན་མོངས་དུག་ལྔ་ཧྲག །བསམ་ཞིང་རྗེ་ཉིད་མ་
གཏོ གས་རེ་ལྟོས་གང་། །ཅི་མཛད་ཅི་སྤྱོད་ཐུགས་རྗེས་མ་གཏོང་བར། །བདག་
1



གོ་ར་ཚྭ་རྫོང་། །
T
，
གིས་ཁ་ལག་འབྲེལ་བའི་སེམས་ཅན་ཀུན། །འབྲལ་མེད་རྟག་ཏུ་སྐྱོབས་ཤིག་ཀརྨ་
པ། །དུས་མིན་བར་ཆད་སོལ་ཅིག་ཀརྨ་པ། །འཇིགས་པ་བརྒྱད་ལས་སྐྱོབས་ཤིག་
ཀརྨ་པ། །ཀླ་ཀློའི་དཔུང་ལས་སྒྲོལ་ཅིག་ཀརྨ་པ། །དུག་མཚོན་འཇིགས་ལས་
སྐྱོབས་ཤིག་ཀརྨ་པ། །འཕོས་ནས་བདེ་འགྲོར་དྲོངས་ཤིག་ཀརྨ་པ། །ཞེས་གྲངས་
མེད་བརྗོད། ཀརྨ་པ་མཁྱེན། དཔལ་ལྡན་བླ་མའི་བྱིན་རླབས་ཀྱིས། །མཁའ་
མཉམ ཡོངས་ལ་བདེ་སྐྱིད་ཤོག །བདག་གཞན་མ་ལུས་སེམས་ཅན་ཀུན། །མྱུར་
དུ་སངས་རྒྱས་ཐོབ་པར་ཤོག ། ཀེ་ལ་ཤ་ཡི་ཁོར་ཡུག་བསྐོར་བའི་ལྗོངས། །
གསེར་རི་བདུན་པའི་ལྷོ་ཕྱོགས་བཻ་ཌཱུརྱ་མདོག །རྒྱ་མཚོའི་ལྕགས་རིས་བསྐོར་
བའི་ཟེའུ་འབྲུའི་དབུས། །ཕྱག་ན་པདྨོ་སྙིང་རྗེའི་མངའ་བདག་གིས། །བརྩེ་བས་
འཛིན་པའི་འདུལ་ཞིང་དབུས་ཀྱི་ཚལ། །གངས་ཅན་མགོན་པོ་ཕྱག་ན་པདྨོ་དང་།
རི་བོ་བྱ་རྐང་ཤར་ཕྱོགས་ལྷུན་སྡུག་ཞིང༌། །གསེར་ལྡན་ཆུ་བོ་འབབ་པའི་ཀླུང་
འགྲམ་ན། །ཤེས་རབ་གོ་ཆ་གསེར་གྱི་མདངས་ལྡན་པ། །དྲི་མེད་གཞོན་ནུ་སྨྲ་
བའི་སེང་གེའི་ཞབས། །རི་རྒྱལ་ཁོང་སེང་རིན་ཆེན་གཞལ་མེད་ཁང་། །ལོག་
འདྲེན་དགྲ་བགེགས་འདུལ་མཛད་སྟོབས་པོ་ཆེ། །ལག་ན་རྡོ་རྗེ་གསང་བའི་
བདག་པོའི་མཚན། །རིགས་གསུམ་ལྷག་པའི་ལྷ་ལ་གུས་ཕྱག་འཚལ། །ཁྱེད་
རྣམས་དགོངས་པ་གཅིག་བསྡུས་འགྲོ་བའི་མགོན། །པདྨའི་རྒྱལ་ཚབ་བདུད་དགྲ་
འདུལ་བའི་གཤེད། །མ་རུངས་ནག་ཕྱོགས་བསྒྲལ་མཛད་དགྲ་ལྷའི་རྒྱལ། །རྫུ་
འཕྲུལ་རོལ་པའི་གར་དགུའི་ཉམས་ལྡན་པ། །མི་ཕོ་སྟག་ཆས་བརྗིད་རྔམ་རྩལ་
ལྡན་པ། །སྤྲུལ་པ་ཐོགས་མེད་མཁའ་ལ་ཆུ་ཟླའི་རིས། །རྒྱལ་བའི་བཀའ་ཡི་བྱེད་
པོ་མ་སང་རྒྱལ། །གེ་སར་རྒྱལ་པོ་དགྲ་ཟླའི་གཙོ་བོ་དངོས། །སྣང་མཐའི་སྤྲུལ་པ་
རྩལ་ལྡན་རྐྱང་དམར་རྟ། །སྙིང་རྗེས་སྤྱན་ཁྱབ་ཨ་འབྲུག་སྒྲོལ་མའི་སྤྲུལ། །ཐབས་



བྱང་རྒྱལ་ཁྲོས་ནས་ལས་དམག་དྲངས།
ཤེས་འདུ་འབྲལ་མེད་པ་ལྷ་མིའི་སྤྲུལ། །རབ་ཏུ་གུས་པས་གསོལ་བ་སྙིང་ནས་
འདེབས། །ཁྱེད་རྣམས་ཐུགས་རྗེ་དྲི་མ་མེད་པ་ཡིས། །བདག་སོགས་མ་གྱུར་ཕ་
མ་སེམས་ཅན་རྣམས། །བྱང་ཆུབ་བར་དུ་མགོན་ཁྱེད་སྐྱབས་སུ་གསོལ། །ཀླ་ཀློའི་
གྲུབ་དང་བདུད་ལས་གཡུལ་རྒྱལ་ནས། །རབ་དགའི་ས་ལ་འགྲོ་རྣམས་འགོད་
པར་ཤོག །མ་འོངས་དྲག་པོའི་ལྕགས་འཁོར་བསྐོར་བའི་དུས། །དཀའ་བ་བརྒྱ་
ཕྲག་སྤྱད་པའི་འབྲས་བུ་ཡི། །འདུ་འབྲལ་མེད་པར་འཁོར་གྱི་ཐོག་མར་ཤོག །
རྒྱལ་ཀུན་མཁྱེན་པའི་བདག་ཉིད་མ་ཧཱ་གུ་རུའི་ཐུགས་སྤྲུལ་གླིང་རྗེ་གེ་སར་རྒྱལ། །
བྱམས་དང་སྙིང་རྗེའི་མངའ་བདག་ཕྱག་ན་པདྨོའི་ཐུགས་སྤྲུལ་མཆོག་དངོས་དགྲ་
ལྷའི་གཙོ། །མཁྱེན་རབ་རྒྱ་མཚོའི་རྫུ་འཕྲུལ་ཐོགས་མེད་ཆུ་ཟླའི་གཟུགས་འཛིན་
འཇམ་པའི་དབྱངས་ཀྱི་སྤྲུལ། །མ་རུངས་དྲག་པོའི་བདུད་དཔུང་འཇོམས་མཛད་
གསང་བདག་ག ཏུམ་པོའི་ཡང་སྤྲུལ་བདུད་རིགས་གཤེད། །ཕྱོགས་དང་ཕྱོགས་
མཚམས་ཐུགས་རྗེས་བརྩེར་བཟུང་བདུད་དཔུང་མིང་མེད་འདུལ་མཛད་རྒྱལ་་་་་་
བའི་མགོན། །ཐབས་མཁས་ལྡན་པའི་སྣ་ཚོགས་ཐུགས་རྗེས་བོད་ཁམས་བདེ་
བར་བཀོད་མཛད་རྒྱལ་བའི་སྲས། །བཀའ་དྲིན་མཉམ་མེད་གླིང་རྗེ་གེ་སར་རྒྱལ་
པོ་སྐུ་འཁོར་ཕོ་ཉའི་ཚོགས་ལ་འདུད། །མ་རུངས་དུས་ངན་མཚོན་ཆའི་བསྐལ་པ་
སྟོང་ནས་བདེ་དགས་དཔལ་ཡོན་རྒྱས་གྱུར་ཅིག ། གངས་ཀྱི་ར་བས་བསྐོར་བ་
དབུས་ཀྱི་ཆར། །མདོ་སྨད་ས་འཛིན་པདྨོ་བཀོད་པའི་དབུས། །ཕུན་ཚོགས་རབ་
དགའི་མི་འཇིགས་སེང་གེའི་ཁྲིར། །ཁྲི་སྲོང་ཐུགས་སྤྲུལ་མ་སང་གེ་སར་རྒྱལ། །
དྲག་པོའི་ལས་བསྐུལ་གུ་རུའི་སྤྲུལ་པ་དངོས། །རྔམ་འཇིགས་སྟོབས་བཅུའི་ཕར་
ཕྱིན་གཡུལ་ལས་རྒྱལ། །ནག་ཕྱོགས་རིམས་འཇོམས་དཀར་ཕྱོགས་དབུགས་
དབྱུང་མཁན། །རྒྱལ་བསྟན་དར་རྒྱས་འགྲོ་ཀུན་ཕན་བདེར་བཀོད། །ས་གསུམ་
3



གོ་ར་ཚྭ་རྫོང་།
་་་་་་
འགྲན་བྲལ་ཁྱེད་ལ་གུས་ཤིང་བསྟོད། །
དེ་ཡང་གླིང་རྗེ་གེ་སར་རྒྱལ་པོའི་རྟོགས་བརྗོད་ལས། བྱང་གོ་རའི་ཚྭ་
གཏེར་བླངས་པའི་དཔའ་བོ་སྙིང་གི་དགའ་སྟོན་རྣ་བའི་བདུད་རྩི་ལས། གླིང་རྗེ་
གེ་སར་རྒྱལ་པོ། མ་སང་སྟོབས་བཅུའི་བདག་པོ། འགྲོ་བ་འདྲེན་པའི་བླ་མ། །
ཁམས་གསུམ་སྐྱོབ་པའི་དཔོན་པོ། དགེ་བཅུ་ཁྲིམས་ཀྱི་བདག་པོ། དཀར་ཕྱོགས་
ཡོངས་ཀྱི་སྐྱབས་གནས། ནག་ཕྱོགས་བསྒྲལ་བའི་གཤེད་མ། སངས་རྒྱས་བསྟན་
པའི་སྲོག་ཤིང་། དབུ་ནག་བོད་ཀྱི་སྐྱབས་མགོན། ཧོར་བདུད་འབྱུང་པོའི་ཁ་
གནོན། གཏེར་གཡང་བཅོ་བརྒྱད་ཀྱི་བདག་པོ་དེ་ཉིད་ཀྱིས་ལྷོ་དག་རྨི་ལི་རྒྱལ་པོ་
བ ཏུལ་ཏེ། ནག་ཕྱོགས་རྣམས་བསྒྲལ་ཞིང་། དཀར་ཕྱོགས་དགེ་བའི་རྒྱལ་མཚན་
སྲིད་རྩེར་བསྒྲེངས་ཏེ། གསེར་གཡང་བོད་ལ་བླངས། ། ཕྱི་རབས་མིག་རྒྱན་
བཞག གསེར་འགྱེད་གླིང་ལ་བཏང་། གསེར་འབུམ་འགྲོ་དོན་བཞག གསེར་
གསོས་ཇོ་བོར་ཕུལ་ཏེ། ཕོ་བྲང་སེང་ཕྲུག་སྟག་རྫོང་གི་ཡང་ཐོག་གཟིམ་ཆུང་ཉི་
འོད་འཁྱིལ་བའི་ནང་དུ་སྟོང་ཉིད་བྱམས་པ་ཆེན་པོའི་ངང་དེར་འགྲོ་བ་སེམས་་་་་
ཅན་གྱི་དོན་དུ་སྐུ་མཚམས་ལ་བཞུགས་པའི་ཚེ། ནག་ཟླ་བའི་ཡར་ཚེས་ཐོ་རངས་
ཁར་སྙན་གྱི་དབང་པོའི་དྲུང་དུ་རོལ་མོའི་སྒྲ་མང་པོ་སྒྲོགས་ཏེ་བྱུང་བ་ཡར་ནམ་་་
མཁའ་ལ་གཟིགས་པས། མེ་ཏོག་མནྡྷ་ར་དང་པདྨ་དཀར་པོ་རྣམས་ཀྱི་ཆར་
བབས་ཤིང་དྲི་བཟང་པོས་རི་ཀླུང་ཕྱོགས་ཀུན་ཁྱབ་སྟེ། ཤར་ཕྱོགས་ཀྱི་སྤྲིན་ཨ་བ་
རོལ་པའི་ཁོང་སེང་ནས་ཨ་ནེ་གནམ་སྨན་དཀར་པོ་དེ་སེང་གེ་དཀར་མོ་སྒ་སྲབ་་་་
མེད་པ་ཞིག་ལ་ཆིབས་ཏེ། ཕྱག་གཡས་རིག་སྟོང་རྡོ་རྗེ་ཐུགས་ཀར་འཛིན།
གཡོན་སྣང་སྟོང་དྲིལ་བུ་དཀུ་རྐེད་བརྟེན་པ། དབུ་གཙུག་ཏོར་ཆོས་སྐུའི་ཆ་
ལུགས། ཞབས་འཁོར་ལོ་ལོངས་སྐུའི་ཆ་ལུགས། ན་བཟའ་སྤྲུལ་སྐུའི་ཆ་ལུགས།



བྱང་རྒྱལ་ཁྲོས་ནས་ལས་དམག་དྲངས།
པ་ལ་
ལུང་བསྟན་མཁའ་འགྲོ་འབུམ་གྱིས་བསྐོར་ཏེ། བྱ་ཁུ་བྱུག་རྒྱང་ནས་གྲགས་པ་
ལྟར། ལུང་བསྟན་བླང་དོར་གྱི་མགུར་མ་འདི། མ་ནེ་ནེས་འབངས་གླུ་ཁྲ་ཆུང་ལ་
དྲངས་ཏེ་གསུངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། གླུ་ཐ་ལ་ལ་མོ་ཐ་ལ་ལེན། །
ཆོས་ཧཱུྃ་ཧིམ་ཎི་པདྨེ་ཧཱུྃ། །ཆོས་འབྱུང་དཀར་པོས་ལམ་སྣ་དྲོངས། །ཡང་འབྱུང་
སེར་པོས་རྒྱབ་ནས་སྐྱོར། །བདག་དང་འགྲོ་བ་སེམས་ཅན་རྣམས། །ལམ་བདེ་
འགྲོ་ཐོབ་པར་བྱིན་གྱིས་རློབས། །ས་འདིའི་ས་ངོ་མ་ཤེས་ན། །གླིང་ཡུལ་མཐོང་
བ་ཀུན་སྨོན་རེད། །གྲུ་བཞི་ས་ཡི་ལྟེ་བ་རེད། །བདེ་མཆོག་ལྷ་ཡི་ཞིང་ས་རེད། །
རྨ་ཡུལ་འདོད་དགུའི་ས་ཆ་རེད། །མཁར་འདི་སེང་ཕྲུག་སྟག་རྫོང་གི། །ཤར་
ཕྱོགས་རབ་གསལ་གོང་མ་ལ། །གཟིམ་ཤག་ཉི་འོད་འཁྱིལ་བ་རེད། །མ་སང་
འཕྲུལ་སྲས་གེ་སར་རྒྱལ། །ང་འདྲ་མཁྱེན་པ་མི་འདུག་ན། །བན་གྱི་སྲུང་མ་བྱེད་
པའི་དུས། །བན་གྱི་དམག་ཟོར་རྒྱལ་མོ་ཡིན། །བོན་གྱི་སྲུང་མ་བྱེད་པའི་དུས། །
མ་གཅིག་སྲིད་པའི་རྒྱལ་མོ་ཡིན། །སྐྱེས་བུའི་སྲུང་མ་བྱེད་པའི་དུས། །ཨ་ནེ་
གནམ་སྨོན་དཀར་མོ་ཡིན། །ད་ནངས་ནམ་གྱི་ཐོ་རངས་ལ། །མུ་ལེ་མཐིང་གི་
གཞལ་ཡས་ནས། །མགྱོགས་པ་རླུང་གི་རྟ་ལ་ཞོན། །སེམས་ཉིད་རིག་པའི་རྒྱང་
སོ་བཙུགས། །མ་འོངས་ལུང་བསྟན་རིག་པ་གཏད། །མཁྱེན་ལྔའི་མེ་ལོང་ལག་ལ་
བཟུང༌། །ལུང་བསྟན་དོན་གཉེར་མདུན་དུ་སླེབས། །ད་བྱེད་དུས་བབ་གཏེར་གྱི་
སྒྲོམ། །དགྲ་འདུལ་སྐྱེས་བུའི་དུས་བབ་རྫོང་། །ཟས་བཅུད་དཀར་དམར་བྱང་གི་
གཏེར། །ད་ལོ་འདོན་པའི་དུས་ལ་བབ། །ན་ནིང་ལོ་ཡི་གཞེས་ནིང་ལ། །སྟག་
རོང་རྐུན་པོ་མི་བཞི་དེས། །བྱང་རྗེ་རྒྱལ་པོའི་རྟ་བཞི་བརྐུས། །རྗེས་དེད་ར་
མདའ་དཔུང་དམག་དེ། །ཚུར་ལོག་འབུམ་དམག་གདོང་དང་འཕྲད། །ཐོག་



གོ་ར་ཚྭ་རྫོང་།
འབྲུག་ཡ་མེད་མགོ་བྱས་པའི། །སྟག་རི་མི་ལྔ་མ་ཐུབ་ཤོར། །དེ་འཕྲོས་དམག་
དཔུང་གཅིག་མེད་བཏང་། །བྱང་རྗེ་ཁྲི་བཙན་རྒྱལ་པོ་དང་། །ཐོག་རི་གཡུ་
འབྲུག་དགྲ་འདུལ་གཉིས། །ངར་རྒོད་དཔའ་རྩལ་གཞན་ལས་ཆེ། །གཡོ་ཐབས་
རིག་པ་འགྲན་ཟླ་བྲལ། །དུས་དང་སྟབས་ལ་མ་ཐུག་བར། །འཕྲལ་ལེན་མི་བྱེད་
ཞེ་རེ་གནག །ཆུ་མོ་བྱ་ཡི་གནམ་ལོ་ལ། །གྲུ་གླིང་གཡུལ་འཁྲུག་བྱུང་བའི་དུས། །
བྱང་ཡུལ་དཔུང་གི་གྲུ་གུ་སློང་། །གླིང་དཀར་བྱུས་ལ་ཁེ་ཉེན་ཆེ། །དེ་བར་མ་
བཞུགས་བྱང་ལ་ཆས། །ཞེ་བརྙས་མ་བྱེད་རྒྱལ་དགུའི་དམག །དཔུང་ཆེན་རུ་སྣ་
རྨི་ལིས་དྲོངས། །བྱང་མི་རྩལ་དྲུག་ཐོག་ལས་ཚ། །བྱང་རྟའི་བང་ཁ་རླུང་ལས་
མྱུར། །གནམ་ལྕགས་ལྡིར་དགྲ་འབྲུག་ལས་ཆེ། །འཕྲུལ་མདའི་སྟོབས་ཤུགས་
ཐོག་ལས་ངར། །རྒྱོགས་མདའི་དུག་རླངས་སྤྲིན་བཞིན་འཐིབས། །འཆིང་བྱེད་
གློག་ཞགས་ལྕགས་ལས་སྲ། །བྱང་ཁའི་ལྷགས་པ་མདའ་ལས་ཚ། །བྱང་འབྲོང་རུ་
ཐུར་མདུང་ལས་རྣོ། །བྱང་དྲེད་ང་རྒྱལ་སེང་ལས་ལྷག །བྱང་སྤྱང་སྟོབས་ཤུགས་
གློག་ལས་མྱུར། །ལས་ཅི་མ་ཡིན་ལ་འགྲན་པ་དཀའ། །རྒྱལ་བའི་ལུང་དང་གླིང་
གི་སྟོབས། །དྲང་སྲོང་སྨོན་ལམ་རྒྱལ་པོའི་བྱིན། །བྱང་གཏེར་ལོན་པ་ཨ་བུ་ཙི། །
ཡི་ཆད་མ་མཛད་མངའ་བདག་རྗེ། །གནའ་མི་རྒན་པོའི་ཞལ་རྒྱུན་ལ། །ཁྱུང་
ཆེན་མཁའ་ལ་མ་ལྡིང་གོང་། །གསེར་སྒོང་ཐབས་ཀྱིས་བླང་བས་ཆོག །དགོས་
འདོད་མཛོད་ལ་བཅུག་ན་བསམ། །གནམ་རྒོད་སེར་བ་མ་བབས་གོང་། །སྔགས་
ཆེན་ནུས་པས་བཟློག་ན་བསམ། །འབྲུ་དྲུག་མཁར་ལ་བཙུད་ན་བསམ། །སྤྱང་
ཐང་རི་ཟུར་མ་འགྲིམ་གོང་། །རྫུ་བཟང་ལམ་སོ་སྡུད་ན་བསམ། །ཕྱུགས་ལུག་ར་
བར་བཙུད་ན་བསམ། །བྱང་དགྲའི་འཚེ་བ་མ་ཡོང་གོང་། །དཔའ་བོ་དགྲ་
མཐའ་བཅད་ན་བསམ། །ཟས་བཅུད་གནང་ལ་བླངས་ན་བསམ། །གཞན་ཡང་



བྱང་རྒྱལ་ཁྲོས་ནས་ལས་དམག་དྲངས།
གནམ་ལྕགས་རིན་ཆེན་ཤེལ། །ས་ལེ་སྦྲམ་དང་དྲུག་དཀར་གཡུ། །མུ་ཏིག་མ་
རྒད་མུ་མེན་བཅས། །ས་གཏེར་རིག་བྱེད་བསམ་མི་ཁྱབ། །དེ་རྣམས་ལུང་བསྟན་
རིམ་བཞིན་ཡོད། །མ་ཟད་བྱང་བློན་གཡུ་འབྲུག་ཁོས། །གཡོ་ཐབས་ཉུལ་མ་གླིང་
ལ་ཡོང༌། །གནོད་པ་མེད་པར་རང་གནས་ཐོངས། །རེ་ཞིག་ཕྱི་དལ་འགྲོ་རྒྱུ་རེད།།
དེ་ནས་གླིང་དམག་བྱང་ལ་ཆས། །ལམ་དང་བླ་གནས་འགྲོ་སྡོད་སོགས། །གསལ་
འདེབས་ལུང་བསྟན་རིམ་བཞིན་ཞུ། །མ་གསན་མ་གསུང་རིན་པོ་ཆེ། །
ཅེས་ལུང་བསྟན་གྱི་མགུར་མ་དེ་ལྟར་བསྩལ་བས། རྒྱལ་པོ་ཆེན་པོ་ནས་
དགོངས་པ། དགྲ་ཐུལ་མེད་གེ་སར་རྒྱལ་པོ། འབངས་དལ་མེད་གླིང་དཀར་སྡེ་
བ། དགྲ་རེ་རེའི་མཐའ་མ་རེ་རེ། ལྷོ་དགྲ་རྨི་ལི་ཡི་གསེར་གཡང་བླངས་སྐབས་
ལུང་བ སྟན་ཡོད་པ་མ་ཟད་གླིང་དམག་ཚུར་ཡོང་། གདོང་ལ་བྱང་དམག་དང་
འཕྲད་དེ་མི་བསད་རྟ་དེད་དེ་ཙམ་བྱུང༌། ད་གང་ཡིན་ཀྱང་ལྷ་ཡི་ལུང་བསྟན་
ལྟར་བྱང་ཡུལ་དུ་དམག་འགྲོ་བ་ལས་འོས་མེད་དགོངས་ཏེ། སྐུ་མཚམས་ལས་
གྲོལ་དཀར་ཕྱོགས་ལ་གཏང་རག་ཕུལ་ཏེ། ནག་ཕྱོགས་མི་དང་མི་མིན་རྣམས་
མིང་མེད་དུ་འགྲོ་ཞིང་སངས་རྒྱས་བ སྟན་པ་ཉིན་མོ་ལྟར་ཕྱོགས་རྣམས་རྣམ་་་་་་་
དཀར་དགེ་བའི་དཔལ་ཡོན་རྒྱས་པའི་སྨོན་པ་དང་བདེན་ཚིག་གིས་མཚམས་སྦྱར་
ཞིང་གསེར་ཁྲི་རུ་བཞུགས་ཏེ། མི་ཆུང་དང་ག་དར་བློན་པོ་ཕྱིང་སྔོན་གཉིས་ལ་
གླིང་དཀར་གྱི་འདུ་ར་བསྡུ་དགོས་པའི་བཀའ་བསྩལ། དེའི་དུས་སུ་བློན་པོ་
གཉིས་ནས་གླིང་སྟོད་སྨད་ཀུན་ལ་ཆ་དང་བང་མིས་ཁྱབ་པར་བྱས། ཉི་མ་དེའི་
ཕྱི་ཉིན་གླིང་ཆེ་འབྲིང་ཆུང་གསུམ། སྟག་རོང་། སྐྱ་ལོ་སྔོ་ལོ་གྲོ་ལོ། ཨ་སྐྱིད་
འདན་མ་གཟིགས་རོང་། འབྲུ་ཕ་རྟའུ་གོ་འཇོ་སྨར་ཁམས་བཅས་མཁར་སྒོ་
གཅིག་ནས་ཐོན་པ་ལྟར་འཛོམས་ཏེ། ཚོམས་ཆེན་ཀ་བ་སྟོང་ལྡན་ནང་དུ་གདན་



གོ་ར་ཚྭ་རྫོང་།
མི་གཅིག་གདན་རབས་བཅོ་བརྒྱད་བརྒྱབ་སྟེ། དབུས་སུ་གསེར་ཁྲི་རིན་ཆེན་
དབང་རྒྱལ་གྱི་སྟེང་དུ་རྒྱལ་པོ་ཆེན་པོ་བཞུགས། གཡས་གཡོན་དངུལ་ཁྲི་དང་
དུང་ཁྲི་ཁར་དཔོན་བརྒྱུད་རྣམས་བཞུགས། སྟག་གདན་དང་གཟིག་གདན་ཁར་
དཔའ་རྟུལ་རྣམས་རང་བབ་ཀྱི་གདན་ལ་འཁོད་དེ་ཇ་ཆང་ཤིང་ཏོག་གྲོ་འབྲས་་་་་
བཅས་གསོལ་སྟོན་འགྲན་ཟླ་བྲལ་བ་མཛད་ཅིང་གསུང་གླེང་མང་པོ་གནང་སྟེ་་་་་་
བཞུགས་པའི་དུས་སུ། གསེར་ཁྲི་གདོང་ལྔས་བཏེགས་པའི་ཡང་གོང་ནས་རྒྱལ་
པོ་ཆེན་པོ་དེ་ཉིད་ཞལ་འཛུམ་མདངས་བཅས། ད་འོ་ན་འདིར་འཚོགས་གླིང་
དཀར་དཔུང་། དོན་ཡང་དག་གི་འདྲ་མ་འདི་འདྲ་ཡོད། ཡིད་མ་ཡེངས་ལྷང་ངེ་
གླུ་ལ་གསོན། ཞེས་གསུངས་ཏེ་ཁྲོམ་ཆེན་ཟིལ་གནོན་གྱི་རྟ་ལ་དྲངས་ནས་གླུ་འདི་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྟེང་མི་འཇིགས་བཀོད་པའི་ཞིང་ཁམས་ནས། །མགོན་ཆོས་སྐུ་ལོངས་སྐུ་སྤྲུལ་སྐུ་
གསུམ། །གླིང་སྐྱེས་བུས་གུས་པས་གསོལ་བ་འདེབས། །མ་འགྲོ་དྲུག་བདེ་ལྡན་
ཐོབ་པར་ཤོག །ནུབ་ཟངས་མདོག་དཔལ་གྱི་རི་བོ་ནས། །གནས་པད་མ་བཀོད་
པའི་ཕོ་བྲང་ན། །སྐུ་མཚན་དཔེའི་གཟི་བྱིན་ངོ་མཚར་ཅན། །གསུང་འགག་མེད་
ཚངས་དབྱངས་ཆོས་སྒྲ་སྒྲོགས། །ཐུགས་ཡེངས་མེད་འགྲོ་བའི་སྐྱབས་ཅིག་པུ། །
དཔལ་མཚོ་སྐྱེས་པདྨ་འབྱུང་གནས་ལ། །བུ་མོས་གུས་གདུང་བས་གསོལ་བ་
འདེབས། །རྗེ་ཁྱེད་ཀྱི་བཀའ་དྲིན་མི་གཏོང་བ། །མཆོག་ཐུན་མོང་གཉིས་ཀྱི་
དངོས་གྲུབ་སྩོལ། །གནས་བསིལ་བ་ཚལ་གྱི་དུར་ཁྲོད་ནས། །དཔལ་མ་མགོན་
ལྕམ་དྲལ་མཐུ་བོ་ཆེ། །གླིང་སྐྱེས་བུའི་གྲོགས་ལ་མ་གཡེལ་གཟིགས། །ང་འདྲ་
ཁྱོད་ཚོས་མ་ཤེས་ན། །ལྡོང་གི་གེ་སར་རྒྱལ་པོར་འབོད། །དག་པའི་ལྷ་ཡུལ་ཕྱིན་



བྱང་རྒྱལ་ཁྲོས་ནས་ལས་དམག་དྲངས།
CHIC
ཆད་དང་། །མ་དག་དམྱལ་ཁམས་ཡན་ཆོད་ལ། །ལུས་འཕང་ལོ་བཞིན་དུ་
བསྐོར་མི་དེ། །མ་ཡིན་བྱས་ཀྱང་ང་རང་ཡིན། །ཕྱེད་དེ་གོང་མས་བསྐོས་དོན་
རེད། །ཕྱེད་དེ་སེམས་ཅན་གཞན་དོན་རེད། །ཕྱེད་དེ་གླིང་དཀར་སྤྱི་དོན་རེད། །
ལུས་དལ་མེད་སྒང་གི་དར་ལྕོག་ལ། །སེམས་དལ་མེད་རྒྱ་མཚོའི་གྲུ་ཁ་རེད། །
རང་སྐྱིད་ཞེ་ལ་ཤར་མ་མྱོང་། །གཞན་དོན་རིག་པ་གཏད་གཏད་ནས། །རང་
སེམས་ཆོས་སྐུར་ཤར་ནས་ཐལ། །སྒྱུ་ལུས་ག ཏུམ་མོ་སྒོམ་སྒོམ་ནས། །དྲོ་གྲང་
འཁྲུལ་པ་བརྗེད་ནས་ཐལ། །བསད་པ་ཐར་ལམ་དྲངས་དྲངས་ནས། །ཤི་བ་ལམ་
ལ་བོར་ནས་ཐལ། །དྲག་མཚོན་ཧ་ལ་འཕང་འཕང་ནས། །སྨན་དཔྱད་རིམ་གྲོ་
བརྗེད་ནས་ཐལ། །བརྒྱ་སྟོང་ལམ་སྟོན་བྱས་བྱས་ནས། །འཕོ་བ་ཁེར་འདེབས་
བརྗེད་ནས་ཐལ། །མི་རྟག་ཞེ་ལ་ཤར་ཤར་ནས། །རང་སྐྱིད་སྣང་བ་བོར་ནས་
ཐལ། །གཞན་ཡུལ་དགུ་སྒོ་འགྲིམ་འགྲིམ་ནས། །རང་ཡུལ་བདེ་སྡུག་བརྗེད་ནས་
ཐལ། །གོང་མའི་ལས་དོན་བསྒྲུབ་བསྒྲུབ་ནས། །རང་དོན་གླིང་བྱུས་བོར་ནས་
ཐལ། །གཏེར་གནས་སྒོ་མོ་ཕྱེས་ཕྱེས་ནས། །ཚོང་དང་ཁེ་སྤོགས་བརྗེད་ནས་ཐལ།
ལས་དེ་ཚོ་ཇོ་རུའི་རྣམ་ཐར་རེད། །ས་འདི་རང་ཡུལ་རྨ་ཡུལ་ཐང༌། །གེ་སར་ཨ་
མགྲོན་ཚུགས་ས་རེད། །མི་རྟག་སྒོམ་པའི་གནས་ཁང་རེད། །ལྷ་ཞལ་མཇལ་བའི་
གནས་ས་རེད། །ཞེ་སྡང་བླངས་པའི་གྲུ་ཁང་རེད། །འཁོར་བ་འཛིན་པའི་འདམ་
རྫབ་རེད། །སྒྱུ་ལུས་གྲུབ་པའི་ཕ་ཡུལ་རེད། །རེ་དོགས་ཤར་བའི་འཁྲུལ་ཡུལ་
རེད། །ད་ནི་ཡང་དག་དོན་གྱི་འབྲས། །ཁ་སང་ཁར་གྱི་དུས་ཚོད་ལ། །ནེ་ནེས་
ལུང་བ སྟན་འདི་འདྲ་བྱུང་། །བར་སྣང་གཡུ་འབྲུག་སྔོན་མོ་དེ། །སེར་རྒོད་ལྷོ་
སྤྲིན་དཔུང་དང་བསྡེབས། །འབྲུ་དྲུག་ཐང་ལ་བསྙལ་དགོས་གསུང་། །རི་རབ་བྱ་
རྒྱལ་ཁྱུང་ཆེན་དེ། །གཤོག་དྲུག་སྐྱི་སེར་རླུང་དང་བསྡེབས། །མ་དྲོས་ནོར་བུ་



གོ་ར་ཚྭ་རྫོང་།
ལེན་དགོས་གསུང་། །རྨ་ཡུལ་གླིང་དཀར་རྒྱལ་པོ་ང་། །རྒྱལ་དགུའི་དཔུང་
དམག་དཔུང་དང་བསྡེབས། །བྱང་ཡུལ་དབང་དུ་བསྡུ་དགོས་གསུང་། །ཁ་སང་
ཁར་གྱི་དུས་ཚོད་ལ། །སྟག་རོང་རྐུན་པོ་མི་བཞི་དེས། །བྱང་རྗེ་རྒྱལ་པོའི་རྟ་ལྔ་
བརྐུས། །དེ་རྗེས་ར་མདའི་དམག་དཔུང་དེ། །ཚུར་ཡོང་གླིང་དཀར་དམག་དང་
འཕྲད། །ཟླ་གཅིག་ལག་དམར་ཁྲག་ལ་སྦྱར། །མང་སྣེ་ཉུང་གིས་མ་བརྟན་ནས། །
སྟག་རི་མི་བདུན་རང་ཡུལ་ཤོར། །སྒར་གཞིས་རྒྱལ་དགུའི་དཔུང་གིས་གཏོར། །
དཔའ་རྟུལ་ལས་དམག་སུམ་བརྒྱ་ཤོར། །ཕྱེད་དེ་སྟག་རོང་བྱས་ཉེས་རེད། །ཕྱེད་
དེ་ལྷ་ཡི་དྲན་བསྐུལ་འདྲ། །ལས་དེ་རྣམས་ཅི་ཡིན་ཅི་མིན་ཀྱང་། །དགྲ་བྱང་
ཡུལ་དབང་དུ་མ་འདུས་བར། །ནང་འཁོན་གཏམ་གླེང་རེ་ཞིག་བཞག །དམག་
བུ་རྟའི་འགྲོ་ལུགས་ཅི་འདྲ་བྱེད། །བྱང་ཡངས་པའི་ལོ་རྒྱུས་སུ་ཡིས་ཤེས། །
གཏམ་མ་གསང་སྐད་ཆ་དྲང་པོར་སྨྲོས། །ལས་དེ་རྣམས་མ་བརྗེད་ཡིད་ལ་ཞོག །
ཅེས་རྒྱལ་པོ་ཆེན་པོས་ལུང་བསྟན་བྱུང་ཚུལ་གྱི་གླུ་དེ་ལྟར་བ ཀའ་སྩལ་པར།
གླིང་དཀར་དཔོན་རྒྱུད་དཔའ་རྟུལ་རྣམས་ཀྱིས་དེ་ལན་གྱི་གླུ་ཞུས་ཤིག་སུས་་་་་་་
འབུལ་ཡོང་བསམ་སྟེ། ཕར་བལྟ་ཚུར་བལྟ་བྱེད་བཞིན་བཞུགས་པར། མདུན་
གྲལ་ཤིང་ཁྲིའི་ཡང་སྟེང་ནས་ཨ་ཁུ་སྤྱི་དཔོན་རྒྱལ་པོ་དེས་ཤེལ་དཀར་གྱི་ཕྲེང་བ་
ལ་རིན་པོ་ཆེས་བརྒྱན་པ་དེ་བཅུ་ཤད་གཅིག་བ ཤུག་ནས་སྤྱན་དར་ལེབ་དམར་་་་་
པོས་ཕྱིས་ཕྱིས་མཛད་དེ། འོ་ལགས་སོ་རྒྱལ་མཆོག་དམ་པ་ལ་གོང་མ་ལྷ་ཡིས་
ལུང་བསྟན་བྱུང་བ་ལ་འཁྲུལ་པ་ག་ལ་ཡོད། འོན་ཀྱང་ཨ་ཁུའི་པོ་ཏི་དམར་ཆུང་
ནང༌། །ཆུ་ཕོ་འབྲུག་གི་གནམ་ལོ་ལ། །བྱང་ཡུལ་འབྲོང་བུའི་རྭ་ཅོ་བརྡར། །ས་
ནག་གད་པ་ཆུ་ཡིས་བཤའ། །སྟག་ཕྲུག་ངར་མས་མཆེ་བ་ངོམས། །བྱང་སྟོད་
ཁྲག་གི་ཆར་པ་འབེབས། །རྨ་ཡུལ་སེང་གེའི་གཡུ་རལ་འགྱིངས། །གཅན་གཟན་
1 ()



བྱང་རྒྱལ་ཁྲོས་ནས་ལས་དམག་དྲངས།
--
-
རི་དྭགས་རྨ་ཡུལ་འགྲིམ། །གཡུ་འབྲུག་ཐོག་དམར་བྲག་དཀར་གཏོར། །བཅུད་
ལྡན་ཟས་མཆོག་ལྷོ་མོན་འགྲིམ། །ཟེར་བ་ཡོད་པས་གོ་དོན་ཁྲིག་གེ་བྱུང༌། །རྒྱལ་
པོ་ཆེན་པོ་ལ་ལྷ་གོང་མས་ལུང་བསྟན་བྱུང་བ་ལ་འཕོ་འཕྱུག་ག་ལ་ཡོད། ཁྱེད་
ཅག་དཔའ་རྟུལ་རྣམས་ནས་ས་རྒྱུས་ལམ་མཁན་མཁྱེན་ཤེས་ཡོད་ན་ཞུས། ང་
རང་སྔ་རབས་རྒྱ་ཟོག་དབུས་ལ་དྲངས་སྐབས། བྱང་བྱེ་མའི་སྒང་ལམ་རིང་མོ་
ནས་ཨར་ཇག་དང་ཐུག་པའི་ར་མདའ་ལ། བྱང་ཨ་ཡུལ་གངས་ཀྱི་ར་བར་སོང་
ཡང་ད་མི་རྒན་ལོ་ན་མཐོ་བས་གསལ་བཤད་ཐུབ་པ་མི་འདུག་ཀྱང་ཤེས་ཚོད་ཀྱི་་་༌་
ཞུ་བ་འདི་འདྲ་ཞིག་ཡོད་པས་རྒྱལ་བློན་རྣམས་སྙན་གྱིས་གསན་པར་ཞུ་ཟེར་ཏེ་་་་
དོན་གྱི་སྟོང་སྤྱི་ཚིག་འདི་ཨ་ཁུའི་དལ་བ་རིང་མོ་ལ་དྲངས་པ་ལགས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་དཀོན་མཆོག་རྣམ་གསུམ་ལ། །བཀའ་གསོལ་བ་སྙིང་གི་དཀྱིལ་
ནས་འདེབས། །བྱིན་རླབས་ཐུགས་རྗེའི་ཀློང་ནས་སྩོལ། །འབྲལ་བ་མེད་པར་
བྱིན་གྱིས་རློབས། །འབྲེལ་ཚད་དོན་དང་ལྡན་པར་ཤོག །ས་འདིའི་ས་ངོ་མ་ཤེས་
ན། །རྨ་ཡུལ་ས་ཡི་ལྟེ་བ་རེད། །དེལ་ཡག་སྟག་ཐང་ཁྲ་མོ་ཟེར། །བདེ་མཆོག་
ནོར་བུའི་ཞིང་ས་རེད། །མཁར་འདི་ཅི་མིང་མ་ཤེས་ན། །ཕོ་བྲང་སེང་ཕྲུག་སྟག་
རྩེ་ཟེར། །རྣམ་པར་རྒྱལ་བའི་ཁང་བཟང་འདྲ། །འཛམ་གླིང་ས་ཡི་ཞིང་ས་ལ། །
འཕྲུལ་བཞེངས་ལྷ་ཁང་གསུམ་ལས་མེད། །རྒྱ་ནག་རཱ་འུའི་ཆུ་རྫོང་དེ། །འཕགས་
པ་འཇམ་དབྱངས་འཕྲུལ་བཞེངས་རེད། །ར་ས་འཕྲུལ་གྱི་ལྷ་ཁང་དེ། །སྤྱན་རས་
གཟིགས་ཀྱི་འཕྲུལ་བཞེངས་རེད། །ཕོ་བྲང་སེང་ཕྲུག་སྟག་རྫོང་དེ། །ཨོ་རྒྱན་
པདྨའི་འཕྲུལ་བཞེངས་རེད། །གེ་སར་རྒྱལ་པོའི་ཕོ་བྲང་རེད། །གླིང་དཀར་
དཔའ་རྟུལ་འདུ་ར་རེད། །ནང་བཅུད་གསེར་ཁྲིའི་མངའ་བདག་པོ། །དགྲ་
11



གོ་ར་ཚྭ་རྫོང་།
འདུལ་མ་སང་གེ་སར་རེད། །འགྲོ་བ་སྤྱི་ཡི་ཕ་མ་རེད། །གོང་མ་ལྷ་ཡི་ཕོ་ཉ་རེད།།
ནག་ཕྱོགས་བདུད་རིགས་གཤེད་མ་རེད། །དཀར་ཕྱོགས་སྐྱོང་བའི་དགྲ་ལྷ་རེད། །
རྫོང་ཆེན་བཅོ་བརྒྱད་བདག་པོ་རེད། །ས་བཅུ་ཐོབ་པའི་སེམས་དཔའ་རེད། །
རིགས་དྲུག་འདྲེན་པའི་བླ་མ་རེད། །ཞལ་མཇལ་བས་འཇིགས་པ་བརྒྱད་ལས་
སྐྱབས། །གསུང་ཐོས་པས་ངན་འགྲོའི་གནས་ནས་འདྲེན། །ཐུགས་བྱམས་སེམས་
འགྲོ་བའི་དོན་ཀུན་མཛད། །དུས་དེ་རིང་མཇལ་བ་ངོ་མཚར་ཆེ། །ཡང་དག་
དོན་གྱི་མདོ་གལ་ལ། །བྱང་གོ་རའི་ཚྭ་རྫོང་ཕབས་རྒྱུ་དེ། །གོང་མ་ལྷ་ཡི་ལུང་
བསྟན་རེད། །རྒྱལ་པོ་དུས་བབ་ལྷ་ཡི་གྲོགས། །སྟག་རོང་རྐུན་པོ་གཡང་གི་
གྲོགས། །བྱང་རྗེ་ནག་ཕྱོགས་ལྷ་ཡི་གྲོགས། །ལས་དེ་རྣམས་སྔོན་གྱི་བུ་ལོན་རེད། །
བྱང་གོ་རའི་ཐོག་རྒྱལ་ཁྲི་བཙན་དང་། །སྦེ་ཧ་ར་སོ་ཁ་རྒྱལ་པོ་གཉིས། །གྲུ་གུའི་
ཐོག་རྒོད་རྒྱལ་པོ་གསུམ། །སོག་ཡན་ཐུབ་རྒྱལ་པོའི་གདུང་རྒྱུད་རེད། །ཡར་ཆད་
གོ་ར་རྒྱལ་པོ་ཟེར། །མར་ཆད་འཕྲུ་དམར་རྒྱལ་པོ་ཟེར། །འཕྲུ་རྒྱུད་རྟ་ཁྲ་རྒྱལ་
པོ་དེ། །ལྷ་ལྡན་ཇོ་བོ་མཇལ་ལམ་ནས། །རིན་ཆེན་མཁའ་འགྲོའི་རྣམ་འཕྲུལ་དེ། །
འདན་ཟ་ཧོར་སྲས་མོ་དཔལ་སྒྲོན་ལ། །བློན་འདན་མ་འཁྲུངས་པའི་ཨ་ཕ་རེད། །
ཕ་ཡབ་བརྒྱུད་བྱས་ན་བྱང་ལ་ཐུག །གཞན་གྱི་མི་དང་འདྲ་ལེ་མིན། །གྱད་ཀྱི་
རིགས་ལ་དཔའ་བོའི་བུ། །བློ་བྱས་ན་ནམ་མཁའ་སྒོ་འབྱེད་ཡོད། །གཏམ་བཤད་
ན་རྒྱ་མཚོའི་རྦ་རླབས་རེད། །དཔའ་བྱས་ན་རྒྱ་སྟག་དམར་པོ་ཡིན། །མ་ཟད་
ཐོག་རི་བུ་གསུམ་དེ། །མ་བདུད་ཨ་བའི་ལྕགས་རལ་ལ། །བྲག་དམར་ཟངས་
གཡག་བརྫུས་བུ་ལ། །ཐོག་རི་སྟོང་བདུད་ཡ་མེད་སྐྱེས། །ཀླུ་བཙན་དཔོན་ལས་
ལྷག་ཙམ་བྱུང༌། །མི་རིགས་མ་ཆད་ཐོག་རི་རིགས། །དཔའ་རྒྱུད་མ་ཆད་དམར་
ཡག་སྟག །ཆེ་བ་གཡུ་འབྲུག་དགྲ་འདུལ་ཟེར། །འགྲན་མེད་སྟོབས་ཀྱི་དཔའ་བོ་
12



བྱང་རྒྱལ་ཁྲོས་ནས་ལས་དམག་དྲངས།
ལ། །ཤེས་རིག་གསེར་གྱི་མེ་ལོང་གསལ། །འབྲིང་བ་སྟོང་ཁྲི་ཡ་མེད་ཟེར། །གླིང་
དཀར་འབུམ་དམག་བཅོམ་མི་རེད། །ཐ་ཆུང་སྟོང་སྟག་དམར་པོ་ཟེར། །ངར་
མའི་མཚོན་ལ་རང་དབང་ཐོབ། །སྟག་རི་སུམ་ཅུ་ཐམ་པ་དེ། །ངར་རྒོད་གཅིག་
ལས་གཉིས་ཆེ་རེད། །དཔུང་དམག་འབུམ་དམག་ཕྱུག་མོ་དེ། །བློ་སེམས་ཀོ་བའི་
གྲུ་ཕ་རེད། །ཅི་མ་ཡིན་གྱི་དགྲ་འདུལ་དཀའ། །གནའ་མི་རྒན་པོའི་ཞལ་རྒྱུན་ལ།།
དུས་བབ་ན་བྲག་དཀར་འཁྱུག་གིས་གཏོར། །ལས་ཟད་ན་གངས་སེང་འདམ་ལ་
འཁྱར། །ཚེ་ཟད་ན་སྨག་མདས་སྟག་དམར་བསད། །ཟེར་ཡང་ཟེར་ལ་བདེན་
ཡང་བདེན། །དྲང་སྲོང་ལྷ་ཡི་སྨོན་ལམ་དང་། །མ་སང་རྒྱལ་པོའི་ཐུགས་རྗེ་
དང་། །དགྲ་འདུལ་དཔའ་རྟུལ་ངར་རྒོད་བཅས། །དགྲ་མ་ཐུབ་ཟེར་བ་ག་ལ་
སྲིད། །སོག་ཡག་ལ་སེར་བོའི་ཚུན་ཆད་དང་། ཤར་ཏ་ཟིག་ན་བཀྲ་ཡན་ཆད་
དང་། །ལྷོ་ཨ་སྟག་རྡོ་མཁར་སྨུག་པོ་ཚུན། །ནུབ་འབུམ་སེང་ར་བར་མན་ཆོད་
དེ། །ས་བདག་གོ་ར་རྒྱལ་པོ་རེད། །སྡེ་བདག་ཐོག་རི་བུ་གསུམ་རེད། །སྡེ་མོ་
དུད་ལྔ་འབུམ་ལྔ་ཁྲི་ཡོད། །ས་ཕྱེད་བྱང་ལ་ས་ཕྱེད་རོང༌། །བྱང་རོང་གཉིས་ཀྱི་
བདག་པོ་རེད། །ཡུལ་འབྲོག་གཉིས་ཀྱི་བདག་པོ་རེད། །སྦྲ་རྫོང་གཉིས་ཀྱི་བདག་
པོ་རེད། །འདི་ནས་ཨ་ཆེན་བྱང་གི་རྒྱབ། །དུག་ཐང་ན་བ་དགུ་སྦྲེལ་ཡོད། །
དུག་ཆུ་རྦ་རླབས་ཕྱུར་རེ་ཡོད། །དུག་ཤིང་མུན་པ་ཐིབས་སེ་ཡོད། །དེ་ནས་ཡར་
ལ་འགྲོ་བའི་དུས། །རྩ་མེད་ལུང་པ་སྤུན་གསུམ་ཡོད། །ཆུ་མེད་ལུང་པ་སྤུན་
གསུམ་ཡོད། །ལམ་དེ་ཚོ་བགྲོད་པའི་ཐབས་ཤེས་དགོས། །དེ་ནས་ཡར་ལ་འགྲོ་
བའི་དུས། །བྱང་རི་པུས་མོ་ཤོག་དགུ་ཡོད། བྱང་དྲེད་རལ་པ་ཉི་ལེ་ཡོད། །
བྱང་སྤྱང་རྒྱུག་འ དུར་སིལ་ལེ་ཡོད། །བྱང་རླུང་འུར་སྒྲ་ཤར་རེ་ཡོད། །བྱང་ཆུ་རྦ་
རླབས་ཕྱུར་རེ་ཡོད། །ལམ་དེ་ནས་བགྲོད་པའི་ཐབས་ཤེས་དགོས། །དེ་ནས་ཡར་
ད 3



གོ་ར་ཚྭ་རྫོང་།
ལ་འགྲོ་བའི་དུས། །རྫ་རི་གནམ་ལ་སླང་འདྲ་ཡོད། །རྫ་རྡོ་ཁོབ་སྒྲ་སེང་ངེ་ཡོད། །
རྫ་འཕྲང་རྟ་རྔ་ཉག་མ་ཡོད། །རྫ་དམར་མེ་ལྕེ་འབར་འདྲ་ཡོད། །རྫ་ནག་སྲིན་
པོ་ཁྲོས་འདྲ་ཡོད། །རྫ་ཡར་ཡུར་བྲེ་སེར་འགྱིང་འདྲ་ཡོད། །མར་ཡུར་བྲེ་སྨུག་
རྔམ་འདྲ་ཡོད། །བྱང་འབྲོང་རུ་བདར་ཁྲ་ལེ་ཡོད། །འབྲོང་ཁྱུ་སྤྲིན་ནག་ལང་
འདྲ་ཡོད། །གཙོད་ཁྱུ་ཡོས་བཀྲ་བཀོད་འདྲ་ཡོད། །རྐྱང་ཁྱུ་མདུང་བཟུང་གཤར་
འདྲ་ཡོད། །སྒོ་ཁྱུ་མེ་ཏོག་བཀྲག་འདྲ་ཡོད། །ལམ་དེ་ནས་བགྲོད་པའི་ཐབས་
ཤེས་དགོས། །དེ་ནས་ཡར་ལ་འགྲོ་བའི་དུས། །བ་ཡན་བྲག་ཁྲ་བྲག་སྨུག་ཡོད། །
ཨ་ནུ་ཨར་མུས་ཕ་ཡུལ་རེད། །འབྲི་ལ་མཚལ་དམར་གླང་དམར་ཡོད། །བྲམ་ལ་
ལྷ་ཕ་ལྷ་མ་ཡོད། །དཀར་ལ་རྒྱལ་མོའི་ཨོ་རོང་ཡོད། །དམར་ལ་ལི་ཁྲི་ལི་དམར་
ཡོད། །སྨུག་ལ་སྒོ་ཕོ་སྒོ་མོ་ཡོད། །མཐིང་ལ་ཁྱུང་རྫོང་གོང་འོག་ཡོད། །འབམ་
ལ་ཤེལ་གྱི་བྲག་ཕུག་ཡོད། །རྨུ་ལ་གངས་དཀར་དགུ་སྦྲེལ་ཡོད། །གངས་ལ་ཡར་
གཡེར་མར་གཡེར་ཡོད། །མཚོ་ཆེན་དགུང་ནས་ལྷུང་འདྲ་ཡོད། །མཚོ་ཆུང་ཡོན་
ཆབ་བ ཤམ་འདྲ་ཡོད། །ཆུ་སྲིན་རྐན་སྒྲ་ཐགས་སེ་ཡོད། །རྦ་རླབས་རྒྱ་མཚོ་ཕྱུར་
འདྲ་ཡོད། །དུག་སྦྲུལ་ཁ་རླངས་ཕྱུར་རེ་ཡོད། །མཚོ་གླང་རྭ་ཅོ་ཟིང་ངེ་ཡོད། །
ལམ་དེ་ནས་བགྲོད་པའི་ཐབས་ཤེས་དགོས། །དེ་ནས་ཡར་ལ་འགྲོ་བའི་དུས། །
གངས་དཀར་མཆོད་རྟེན་བསྒྲིག་འདྲ་ཡོད། །གངས་རི་མཆེ་བ་ག ཅིགས་འདྲ་
ཡོད། །སྲིད་པའི་གངས་རྒན་ཕྱུག་མོ་ལ། །གངས་སེང་གཡུ་རལ་ཤིག་གེ་ཡོད། །
སེང་མ་ངུར་རྒྱང་ད་རེ་ཡོད། །སེང་ཕྲུག་འབའ་ཚག་འུར་རེ་ཡོད། །བྱང་གོ་ར་
རྒྱལ་པོའི་བླ་གནས་རེད། །དེ་ནས་ཕར་ལ་འགྲོ་བའི་དུས། །རྔམས་ཆེན་གངས་
ལའི་ཕར་ནང་ལ། །བྱང་ལུང་པདྨ་འདབ་བརྒྱད་ཡོད། །སྡེ་ཡར་ཆགས་སྟག་
གདོང་གོང་གསུམ་ཟེར། །གཡས་ལུང་གངས་ཤོག་བཅོ་བརྒྱད་ཟེར། །གཡོན་



བྱང་རྒྱལ་ཁྲོས་ནས་ལས་དམག་དྲངས།
-
-
-
ལུང་ས་བྷས་ཏམ་གསུམ་ཟེར། །བར་ལུང་རི་འབྲང་ཕྱུག་གསུམ་ཟེར། །ཤོག་རེ་
ལ་སྟོང་སྡེ་ལྔ་རེ་ཡོད། །ཕོ་བྲང་གནམ་རྫོང་ཕྱུག་མོ་ཟེར། །རྡོ་རྡེའུ་ཙམ་ལས་མ་
བརྩིགས་ལེས། །ལྕགས་སྔོན་མོའི་སྦུ་གུ་རང་གྲུབ་ཡིན། །བདུད་དགའ་རབ་ཕོ་
བྲང་གསུམ་པ་ཡིན། །ཕྱི་མི་འཇིགས་རྒྱ་མཚོའི་ལྕགས་རི་ཡོད། །ཕྱོགས་བཞིའི་
ཟུར་ལ་རྫོང་བཞི་ཡོད། དམག་དང་བུ་རྟའི་དཔའ་ངར་དང༌། །གོ་དང་ལག་
ཆའི་བྱུང་ཁུངས་བཅས། །དེ་རིང་མི་ཞུ་མཚམས་ལ་བཞག །ལམ་ཆས་གུར་དང་
གོས་ལ་སོགས། །གང་བབས་སོ་སོའི་བཀོད་པ་ལྟར། །བཤོལ་མེད་གྲ་སྒྲིག་མ་
མཛད་ན། །དབྱར་ལ་འཁྱ ག་དཀར་རྒྱུན་ཆད་མེད། །དགུན་གསུམ་ས་དང་རྡོ་
ཡང་འ གས། །བྱང་རླུང་ཁམ་པ་རྒྱུན་དུ་འུར། །ཉི་མའི་ཟེར་མདངས་ཐལ་བས་
བཀག །གཞན་གྱི་ཡུལ་དང་འདྲ་ལེ་མིན། །གསན་ན་སྙན་གྱི་བཅུད་ལ་ཞོག །
མ་གསན་མི་རྒན་ནན་གྱིས་ཞུ། །
ཞེས་ཨ་ཁུས་གླུ་དེ་ལྟར་ཕུལ་བས། རྒྱལ་བློན་རྣམས་ཀྱིས་བདེན་པར་གོ་
ནས་ལམ་ཆས་རྣམས་གྲལ་འདོན་ཕེར་བར་མཛད་དེ་བཞུགས་པའི་དུས། དེ་
ཙམ་ན་བྱང་གོ་ར་རྒྱལ་པོའི་རྟ་ཡི་རྗེས་གཅོད་ཀྱི་ར་མདར་སོང་བའི་ཐོག་རི་སྟོང་་་
ཁྲི་ཡ་མེད་གཙོས་སོང་བ་ཡུན་རིང་འགོར་སྟབས་ལ། ཕོ་བྲང་ནས་རྒྱལ་པོ་གཙོས་
དཔོན་བློན་བཅོ་བརྒྱད་སྦྲ་རྫོང་མཐིང་ཤོག་སྔོན་མོའི་ནང་དུ་ཕེབས་ཏེ། ཡུལ་གྱི་
གཙོ་བོ་བརྒྱ་འབུམ་གྱི་དམག་དཔོན་རྣམས་འདུས་ཤིང༌། ཅི་དྲག་གི་བཀའ་གྲོས་
མཛད་དེ་བཞུགས་ཡོད་པའི་སྐབས་དེར། ཐོག་རི་སྟོད་ཁྲི་རྒོད་པོ་གཙོས་འཕྲོས་
ཀྱི་མི་བདུན་རྟ་བདུན་དེ་འབྱོར་ཏེ་བསུ་མ་བཅས་སྦྲ་རྫོང་དུ་རང་བབས་ཀྱི་སྟག་་་
གདན་དུ་འཁོད་དེ་ཇ་ཆང་དང་འབྲོང་ཤ་གཙོད་ཤ་བཅས་ཤ་ཁྲག་ལ་ལོངས་སྤྱོད་
དུ་མ་མཛད་པའི་སྐབས་དེར། ཐོག་རི་སྟོང་ཁྲི་རྒོད་པོ་དེས་གྲྭ་འུ་ནང་ནས་དར་



གོ་ར་ཚྭ་རྫོང་།
-
-
དཀར་དམར་ལྔ་བླངས་ཤིང་བྱང་རྗེའི་མདུན་དུ་ཕུལ་ཏེ་གདན་ལ་འཁོད་ནས།
ད་འོ་ན་འདིར་འཚོགས་རྒྱལ་བློན་རྣམས། །བཟང་པོའི་གཏམ་གྱི་ཞུ་བྱ་མེད། །
ངན་པའི་བྱུས་ཉེས་འདི་འདྲ་བྱུང་། །ད་གང་ལྟར་བྱས་ན་དྲག་རྒྱུ་རེད། །ཟེར་
ཏེ་བྱེས་སོང་གི་ལོ་རྒྱུས་འདི་བྱང་གླུ་ཐོག་འགྱུར་ཁུགས་པ་ལ་དྲངས་པ་འདི་ལྟར་་་་
རོ། །
ཨོཾ་མ་ཎི་པདྨེ་ཧཱུྃ། གླུ་ཐ་ལ་ལ་མོ་ཐ་ལ་ལེན། ། ཐ་ལ་ཐང་གསུམ་མ་བཀུག་
པ། །བདེ་མོའི་ངག་དང་མི་འཕྲོད་འ དུ ག །དགུང་སྔོན་སྤྲིན་པའི་ཁོང་སེང་ནས།།
སྲོག་བདག་འབར་བ་ཁྲག་མིག་མ ཁྱེན། །ཟངས་རི་དམར་པོའི་ཁོང་སེང་ནས། །
ཡུལ་ལྷ་བྲག་དམར་ལེབ་ཆེན་མཁྱེན། །ས་འདིའི་ས་ངོ་མ་ཤེས་ན། །བྱང་མཐའ་
མེད་བདུད་ཀྱི་ས་ཆ་རེད། །མཐོ་གསུམ་གངས་ཀྱི་ར་བ་ན། །བྱང་གཡེལ་མོ་
པདྨའི་དཀྱིལ་ཐང་རེད། །སྦྲ་ཆེན་མཐིང་ཤོག་ཁྲི་ཤོང་ནང༌། །མི་འཇིགས་ཤང་
ཤང་བསྣོལ་བའི་ཁྲིར། །འགྲན་མེད་རྗེ་བོ་གོ་ར་རྒྱལ། །ཐོག་རྒྱལ་ཁྲི་བཙན་བུ་
བཞུགས་པ། །ཤོས་ཆེན་བློན་པོ་བརྒྱད་ཅུ་དང༌། །དགྲ་འ དུལ་དམག་དཔོན་སུམ་
ཅུ་བཅས། །དགོངས་པ་མ་ཡེངས་གླུ་ལ་གསོན། །བཟང་པོའི་ཞུ་བ་མི་འ དུག་
ཀྱང༌། །ངན་པའི་དགྲ་ཉེས་འདི་འདྲ་བྱུང༌། །ངེད་ཅག་འབུམ་དཔོན་དམག་
མང་བཅས། །རྟ་དེད་རྗེས་ལམ་རིམ་བཅད་བྱས། །ཟླ་གཅིག་གོང་ནས་རྨ་ཡུལ་
མཚམས། །བྱང་གླིང་སྟག་གི་ར་བ་ནས། །ཚུར་ཡོང་གླིང་དཀར་དམག་དང་
ཐུག །དགྲ་ལྷའི་འབུམ་སྒར་ཡིན་པས་ཟེར། །སྒར་ཆེན་ས་ལ་མི་ཤོང་བ། །
མངའ་བདག་གེ་སར་ཡིན་པས་ཟེར། །ལྔ་འབུམ་དྲུག་ཁྲི་དཔུང་གྲངས་འདུག །
གཡས་ཤོག་འཇང་དང་གཡོན་ཤོག་མོན། །མདུན་དུ་ཧོར་དང་རྒྱབ་ཏུ་བདུད། །
རྒྱལ་ཁབ་དྲུག་གི་དཔུང་ནང་ནས། །གཡུ་ལྷ་ཤན་པ་སྟག་ལྷ་གསུམ། །ཨ་སྟག་
16



བྱང་རྒྱལ་ཁྲོས་ནས་ལས་དམག་དྲངས།
དཔའ་ལ་གཙོར་བྱས་པའི། །ལན་མེད་དཔའ་རྟུལ་བརྒྱད་ཅུ་ལ། །གཏམ་དང་དྲི་
བ་མང་པོ་བྱས། །བྱང་ཡུལ་ཉེས་མེད་ཇག་ཤོར་ལ། །དོན་མེད་རྩོད་པ་མ་བྱེད་
སྨྲས། །ཉེས་མེད་བསྙད་འདོགས་མ་བྱེད་སྨྲས། །ཡུལ་གཉིས་འདུན་མ་བྱས་ན་
སྨྲས། །ངན་པའི་རྗེས་སྣེ་ཕུད་ན་སྨྲས། །ཞེད་ནས་ཝ་སྐད་མ་ཡིན་ཀྱང་། །ཡུལ་
གཉིས་སྡོད་བདེ་བྱུང་ན་བསམ། །བྱང་ཡུལ་བཞུགས་སྐྱིད་ཆེ་ན་བསམ། །བསམ་
བསམ་ཐོག་ལ་མ་ཁེལ་ཐལ། །ཤན་པ་གཡོ་གཏམ་དྲན་འཕྲུལ་ཆེ། །གཡུ་ལྷ་སྤྲོ་
ཐུང་ང་རྒྱལ་ཆེ། །གླིང་དཀར་དམག་མང་ཟ་འདོད་ཆེ། །ཅི་བྱས་མ་ཕན་འཁྲུག་
པ་ཤོར། །ང་དང་སྟག་རི་དཔུང་དམག་བཅས། །ཟླ་ག ཅིག་ལག་དམར་ཁྲག་ལ་
བསྒྲེས། །ཕར་བསད་རྩིས་གྲངས་བརྗོད་ལས་འདས། །ཚུར་བསད་སྟག་རི་བཅུ་
གཅིག་དང་། །དམག་མང་ཉིས་བརྒྱ་ཐང་ལ་བརྡབ། །ཐ་མ་བྱུས་ཀྱི་བཞག་ས་ལ།།
གཡུ་ལྷ་སྟག་ལྷ་དཔའ་རྟུལ་བཅུ། །དཔའ་ལ་ཤན་པ་དཔའ་རྟུལ་བཅུ། །ཨ་སྟག་
ལྷ་མོ་དཔའ་རྟུལ་བཅུ། །རུ་གསུམ་དམག་གི་ཁ་བར་ནས། །གཅིག་མེད་རྩ་
བརླག་བྱས་ནས་སོང་། །ང་དང་སྟོང་བདུད་སྟག་དམར་གསུམ། །བརྒྱ་ཚོ་མང་
པོ་ཁྲག་ལ་བསྒྱུར། །སྟོང་ཚོ་མང་པོ་མགོ་ལག་བླངས། །བ སད་བསད་ཉུང་མཐའ་
མི་འདུག་ལགས། །མང་སྣེ་ཉུང་གིས་མ་བརྟན་པར། །སྒར་གཞིས་དངོས་ནོར་
དཔུང་གིས་གཏོར། །བསད་ཀྱང་འགྱོད་པ་མི་འདུག་ཀྱང་། །བྱང་ཡུལ་འཕྲིན་
གསོལ་ཞུ་བའི་ཆེད། །བྲོས་འཐབ་ངང་ནས་མི་བདུན་ཐར། །ཞག་བཅུའི་རང་
ཡུལ་ཟིན་ཙམ་བྱུང་། །གངས་ཤོག་བཅོ་བརྒྱད་སྡེ་ཤོག་ནས། །ཟས་གོས་རྟ་
བཅས་ཆད་མཐུད་བྱས། །ད་ནངས་རྒྱལ་པོའི་མདུན་དུ་མཆིས། །གནའ་མིའི་
གཏམ་གྱི་ཁ་དཔེ་ལ། །བྱ་རྒྱལ་རྒོད་པོས་སྟོང་ལམ་བཟུང༌། །ཤ་དམར་མི་རེག་
ཐུ་ལུ་འཐོར། །བྲག་སྟོང་མི་འགྲིམ་ཀ་མེད་རེད། །རྒྱ་སྟག་དམར་པོས་ལུང་
H



གོ་ར་ཚྭ་རྫོང་།
གསུམ་འགྲིམ། །ཐོབ་རྒྱུ་མ་འཕྲད་དུང་མཆེ་བརྡབ། །ནག་རྫོང་མི་འགྲིམ་ཀ་མེད་
རེད། །སྟག་རི་ལས་དམག་ར་མདར་ཆས། །ནོར་ཤོར་མ་ཐོབ་གཡུལ་ཉེས་ཤོར། །
རང་ཡུལ་མི་འགྲིམ་ཀ་མེད་རེད། །ད་རུང་བྱུས་མཐའ་ཅི་བརྟེན་དེ། །རྒྱལ་བློན་
ཁྲ་མོས་མདུན་གྲོས་མཛོད། །ཅི་གསུང་བཀའ་ལ་དང་དུ་ལེན། །ཤི་གཤིན་ཡུལ་
འགྲིམས་ཀྱང་འགྱོད་པ་མེད། །འདིར་འཚོགས་ཐུགས་ལ་དེ་ལྟར་ཞོག ། །
ཅེས་གླུ་དེ་ལྟར་ཕུལ་བས། རྒྱལ་པོ་ཆེན་པོ་དེ་ཐུགས་རབ་ཏུ་འཁྲུགས་ནས་
སྤྱན་གློག་དམར་ལྟར་ཕྱོགས་བཞིར་གཡོ་ཤིང༌། དབུ་རལ་པའི་གསེབ་ནས་མེ་
སྟག་ཐོར་ཐོར་དུ་འཕྲོས་ཏེ། ཤང་ཤང་བསྣོལ་བའི་ཁྲི་སྟེང་ནས་འཇིགས་པའི་
ཆས་བཅོ་བརྒྱད་དང་བཅས་བློན་ཚོགས་རྣམས་ལ་གླུ་འདི་བྱང་གླུ་དགུ་འགྱུར་་་་་་
ཁུགས་པ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ནམ་མཁའ་ཡངས་པའི་གཞལ་ཡས་ནས། །ཆུ་འཛིན་ཕྱུག་མོའི་ཀློང་དཀྱིལ་ནས། །
སྲོག་བདག་འབར་བ་ཁྲག་མིག་དེ། །ཕྱག་གཡས་ཟངས་གྲི་རེག་གཅོད་ཕྱིར། །
དམ་ཉམས་དགྲ་བོ་ཨར་ལ་གཏོད། །གཡོན་པས་འཛིན་བྱེད་ལྕགས་ཀྱུ་ཕྱུར། །
དགྲ་ནོར་ཟས་དགུ་འགུགས་པར་བྱེད། །ཆིབས་སུ་ཤ་བ་སྨུག་པོ་ཆིབས། །སྐུ་ལ་
གསེར་གྱི་ཁྲབ་རྨོག་གསོལ། །འཁོར་དུ་དྲི་ཟ་ཤུགས་འགྲོས་བསྐོར། །མ་ཡེངས་
རྒྱལ་པོའི་གྲོགས་ལ་བྱོན། །མ་ཐུབ་དགྲ་བོའི་དོན་སྙིང་ཕྱུངས། །ས་གཞི་མི་
འགྱུར་སྲ་བརྟན་ནས། །རི་རབ་ཆེན་པོའི་ཁོང་སེང་ནས། །དགྲ་ལྷ་ཐོག་རྒོད་རྡོ་
རྗེ་རྩལ། །ཕྱག་གཡས་མདུང་དར་དགྲ་ལ་ཕྱར། །གཡོན་པས་ནད་ཀྱི་རྐྱལ་པ་
འཛིན། །དགྲ་སྲོག་གཅོད་ཅིང་དལ་ཡམས་གཏོང་། །སྐུ་ལ་དར་སྨུག་འཇོལ་བེར་
གསོལ། །ཞབས་ལ་དོམ་ནག་མི་ཟན་ཆིབས། །འཁོར་དུ་ཐེའུ་རང་མ་མོས་བསྐོར།
ཏོ
18



བྱང་རྒྱལ་ཁྲོས་ནས་ལས་དམག་དྲངས།
དེ་རིང་རྒྱལ་པོའི་གྲོགས་ལ་བྱོན། །ཁྲག་ནད་རྒྱུ་གཟེར་དགྲ་ལ་ཐོང་། །ཟངས་རི་
དམར་པོའི་སྐུ་མཁར་ནས། །ཡུལ་བདག་བྱང་ཡག་བྲག་དམར་དེ། །མི་དམར་
ཁྲག་གི་རལ་པ་ཅན། །རྟ་དམར་གུ་ཞུར་ཞབས་ལ་ཆིབས། །ཕྱག་ན་ནོར་བུའི་
དབྱུག་ཏོ་ཕྱིར། །དགོས་པའི་དུས་སུ་མྱུར་དུ་བྱོན། །ཕོ་ལྷ་ཧ་བ་བདུད་བཙན་
དང༌། །མགུར་ལྷ་ཤེལ་གུར་དཀར་མོ་བཅས། །རྒྱལ་པོའི་ཟོ་དོར་ཆེ་དགུ་མ ཁྱེན། །
དགོས་པའི་དུས་སུ་རླུང་ལྟར་ཆས། །ཕ་རོལ་དགྲ་བོ་ཆམ་ལ་ཕོབས། །རྒྱལ་པོའི་
བྱུས་ལ་མེལ་ཚེ་མཛོད། །ས་འདིའི་ས་ངོ་མ་ཤེས་ན། །རྒྱ་གར་ཆགས་པའི་ཁ་ཡ་
ལ། །རྒྱ་ནག་ཆགས་པའི་ཨ་ཡ་ལ། །སྐུ་རྒྱལ་བོད་ཀྱི་ངོ་ཡ་ཡིན། །བྱང་ཡུལ་
འདོད་དགུའི་ཞིང་ས་ལ། །བྱང་གཡེར་མོ་ཐང་གི་ཐང་སྟོད་ལ། །འདུ་ར་པདྨའི་
གུར་ཁང་རེད། །སྦྲ་ལུ་མཐིང་ཤོག་སྔོན་མོའི་ནང་། །ཁམས་གསུམ་དབང་བསྒྱུར་
སྟོབས་ཀྱི་བདག །བྱང་གོ་རའི་ཐོག་རྒྱལ་ཁྲི་བཙན་ཟེར། །འབྱུང་བ་བཞི་ལ་རང་
དབང་ཐོབ། །སྟོབས་ཆེན་གྱད་ཀྱི་ཡ་གྱལ་ཡིན། །ཕ་རུས་སེར་པོ་སོག་ནས་ཆད། །
དེ་རྣམས་ཡིན་ལུགས་འདྲ་མ་རེད། །ཡང་དག་དོན་ལ་འབེབས་ཙ་ན། །དོན་
མེད་རང་ས་བཟུང་བ་ལ། །ལན་མེད་རྟ་སྲེལ་ཇག་ལ་བཅད། །དོན་ཉེས་མེད་ར་
མདའ་དམར་བསད་བཏང༌། །བྱང་རྗེའི་སྟོབས་ལ་འགྲན་འདོད་རེད། །བྱང་
མིའི་དཔུང་པ་འཕུར་འདོད་རེད། །གནའ་མི་རྒན་པོའི་ཞལ་རྒྱུན་ལ། །དགུང་
སྔོན་དབྱིངས་ནས་གཡུ་འབྲུག་ངར། །སྡེ་བརྒྱད་འཁྲུགས་པ་ཡིན་པས་ཟེར། །མ་
རེད་རྒྱ་ཞིང་ཕྱུར་འདོད་རེད། །གཡའ་རིའི་མགོ་ནས་སྤྱང་ཐུང་ལྡིར། །འགོང་
པོའི་ཐན་ལྟས་ཡིན་པས་ཟེར། །མ་རེད་ཞིམ་ཤ་ཟ་འདོད་རེད། །གླིང་དཀར་
ཡུལ་ནས་ཇོ་རུ་རྒོད། །ལྷ་བདུད་དབྱེ་བ་རེད་པས་ཟེར། །མ་རེད་མི་རྒྱུ་རྔམ་
འདོད་རེད། །རྒྱུགས་རྟ་སྔོ་ཁྲ་རླུང་ལྡེམས་དང༌། །མགྱོགས་ཚོན་རྒྱ་རྟ་འཕར་མ་



གོ་ར་ཚྭ་རྫོང་།
གཉིས། །དྲིལ་མོ་ཉི་མ་དགུ་ཆོད་གསུམ། །སྐར་ཆེན་རྟ་དང་རླུང་ནག་བཅས། །
རྟ་དྲིལ་ལྔ་དེ་རྐུན་དེད་བྱས། །རྗེས་ཐག་ནག་འདྲ་དེ་གླིང་ལ་ཟུག །རྗེས་གཅོད་
ར་མདའ་དམག་དང་འཕྲད། །དྲང་པོའི་གཏམ་དེ་ཟུར་དུ་བཞག །ཚིག་གསུམ་
ལབ་ཁ་དཔུང་པ་འཕུར། །གནོད་ཆེན་རྐུན་མ་ཁྲོ་བ ས་ཟེར། །རྒྱབ་ཆད་རྟ་དེ་
འཕག་པས་ཟེར། །གཏམ་དེ་བས་བདེན་ཞིག་ག་ལ་ཡོད། །ད་རུང་དཔེ་ཡི་ཞལ་
རྒྱུན་ལ། །དུས་ངན་བསྐལ་པའི་ཁུགས་སོ་ནས། །ཆོས་སྒོམ་པ་མི་བརྩི་ངོམ་པ་
བརྩི། །མི་བདེན་པ་མི་བརྩི་རྫུན་པ་བརྩི། །ཟེར་བའི་དོན་དེ་ཨེ་མ་མཚར། །
ངན་པ་ལང་ཤོར་གླིང་དཀར་གྱིས། །རྗེས་གཅོད་བྱང་དམག་ས་ལ་བརྡབ། །སྟོང་
ཁྲིས་མགོ་བྱས་བྱང་དམག་བདུན། །སྤྲང་པོ་རང་ཡུལ་ཐོན་ཙམ་བྱུང༌། །ཇག་ཕ་
བཟང་བུ་ཡིས་གཅོད་རེས་ཟེར། །རྫོང་བཙན་པོ་བུ་ཚས་བཟུང་རེས་ཟེར། །གཡུ་
བྱུ་རུ་བུ་མོས་བཏགས་རེས་ཟེར། །ལེ་ལན་རྔ་དང་རྔ་ལྕག་རེད། །སྐྱེ་ལན་བྲག་
དང་ཤུག་པ་ཟེར། །དགྲ་ལན་མེད་བཞག་པ་ངོ་ཡང་ཚ། །དཔུང་ཆེན་དམག་
མང་ཕབ་ན་བསམ། །སྐྱེས་པའི་མི་དེ་བསད་ན་བསམ། །བཞེངས་པའི་མཁར་
རྫོང་བ ཤིག་ན་བསམ། །དགྲ་ཕར་རྒོལ་མ་ཡིན་ཚུར་རྒོལ་ཡིན། །ཚུར་རྒོལ་དགྲ་
ལ་འགྱོད་པ་མེད། །ན་བ་སྔོན་གྱི་ལས་འབྲས་རེད། །ཤི་བ་འགྲོ་བའི་སྤྱི་བསྐོས་
རེད། །དེ་ཨི་རེད་བློན་པོའི་མདུན་གྲོས་གྱིས། །མ་རེད་སྨྲ་ལན་མྱུར་དུ་ཐོབ། །
འདིར་ཚོགས་ཡིད་ལ་དེ་ལྟར་ཞོག །
ཅེས་རྒྱལ་པོ་ཆེན་པོ་ནས་གླུ་དེ་ལྟར་གསུངས་ཤིང་ཐུགས་འཁྲུགས་པའི་ངང་
ནས་སོ་སྒྲ་སྒྲིགས་ཤིང་མི་འཇིགས་པའི་བལྟ་སྟངས་བཅས་བཞུགས་པའི་སྐབས་་་་
དེར། བློན་ཚོགས་རྣམས་ཕར་བལྟ་ཚུར་བལྟ་བྱེད་པའི་ངང་ནས། གཡས་སྟག་
གདན་ཁྲ་མོའི་ཡང་གོང་ནས། བཀའ་ཡི་བློན་ཆེན་ཐོག་རི་སྟོང་ཁྲི་གཡུ་འབྲུག་
20



བྱང་རྒྱལ་ཁྲོས་ནས་ལས་དམག་དྲངས།
དགྲ་འདུལ་དེས། ཟིང་ཐ་མཛོད་དུད་དམར་པོ་དེ། དུད་ར་ཆུ་སྲིན་ཁ་སྤྲོད་ནང་
ལ་བ ཀང་བ་དམར་མོ་མེ་ཡི་རྟ་ལ་བསྐྱོན་ཏེ་རྔུབ་རིང་དང་རྡུབ་ཐུང་བྱས་ཤིང་་་་་་
ཚག་རོ་གསེར་ཅོག་ཁར་བརྡབ་སྟེ། འོ་ན་རྒྱལ་པོ་ཆེན་པོའི་གསུང་ལས་ཅི་ཡོད་
ཀྱང་། སོ་སོའི་སེམས་ཀྱི་འཆར་སྒོ་འདི་འདྲ་ཞིག་འདུག་པས་ཡིན་མིན་རྒྱལ་བློན་
རྣམས་ཀྱིས་དགོངས་ཟེར་ཏེ་བྱང་གླུ་ལྡེམ་འགྱུར་ཁུགས་པ་ལ་དྲངས་པ་འདི་ལྟར་་་
རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ནམ་མཁའ་ཡངས་པའི་གུར་ཁང་ནས། །སྲོག་བདག་འབར་བ་ཁྲག་མིག་མཁྱེན། །
ཕོ་ལྷ་ཧ་བ་བདུད་བཙན་མཁྱེན། །ཡུལ་ལྷ་ཟངས་ཡག་བྲག་དམར་མཁྱེན། །ས་
འདིའི་ས་ངོ་མ་ཤེས་ན། །བྱང་མཐའ་མེད་ཤོག་ཆེན་བཅོ་བརྒྱད་ནས། །ཆོས་མི་
དར་བདུད་ལུང་བཅོ་བརྒྱད་ཡོད། །བྱང་གོ་རའི་དཔལ་མོ་དཔལ་ཐང་གི། །འདུ་
ར་པདྨའི་དགའ་ཚལ་ཟེར། །བྱང་འབྲས་མོའི་ས་ཚིགས་དགུ་པ་རེད། །ང་འདྲ་
མཁྱེན་པ་མ་ཤེས་ན། །ཐོག་རི་འབར་བའི་གདུང་རྒྱུད་ལ། །མིང་བོས་ན་གཡུ་
འབྲུག་དགྲ་འདུལ་ཟེར། །གོ་ར་རྒྱལ་པོའི་མདུན་བློན་ཡིན། །དགྲ་ལ་མི་འཇིགས་
དཔའ་བོའི་རྒྱུད། །ཁྲ་བོ་དམག་གི་སྤྱི་ཁྱབ་ཡིན། །བློ་ལ་མི་ཞང་རིག་པའི་རྩལ། །
ཕོ་བྲང་ཞལ་ཁ་འགྲིམ་མི་ཡིན། །སྦྲ་རི་མཐིང་ཤོག་སྔོན་མོའི་ནང་། །མི་འཇིགས་
ཤང་ཤང་བསྣོལ་བའི་ཁྲི། །གོ་རའི་ཁྲི་བཙན་ཐོག་རྒྱལ་གསོན། །གཡས་གཡོན་
སྟག་གདན་གཟིག་གདན་ཁར། །དགྲ་འདུལ་སྟག་རི་སུམ་ཅུས་གསོན། །མདུན་
གྲལ་ཁྲ་མོའི་གཞི་དཀྱིལ་ནས། །ཤེས་ཆེན་བློན་པོ་གླུ་ལ་གསོན། །ད་ལོ་དུས་ཀྱི་
ཡོ་ལང་འདི། །ཡོང་བསམ་མེད་དེ་སྔོན་གྱི་ལས། །ཡང་ན་གྲོགས་ཀྱི་སྣ་འདྲེན་
རེད། །རྒྱལ་དགུའི་ཚེ་བསོགས་ཐོབ་བྱུས་རེད། །ཡང་ན་བྱུར་གྱི་སྣ་འདྲེན་རེད། །
21.



གོ་ར་ཚྭ་རྫོང་།
གནམ་ལྕགས་གཏེར་ཁ་ལེན་རྒྱུ་རེད། །བཅུད་གཡང་གཏེར་ཁ་ཕྱེ་རྒྱུ་རེད། །བྱང་
མིའི་དཔུང་ཚོགས་ལེན་རྒྱུ་རེད། །གནའ་མིའི་དཔེ་ཡི་ཞལ་རྒྱུན་ལ། །གཡུ་འབྲུག་
སྔོན་མོའི་ངར་སྐད་དེ། །དབྱར་ལ་གྲགས་ན་གྲོགས་བདེན་རེད། །དགུན་ལ་
གྲགས་ན་དགྲ་ལྟས་ཟེར། །ཤ་བ་སྨུག་པོས་སྒོ་འགྲིམ་དེ། །ཡུལ་ཡོད་འགྲིམ་ན་
འགྲིམ་བདེན་རེད། །ཡུལ་མེད་འགྲིམ་ན་ལྟས་ངན་རེད། །གླིང་དཀར་ཇག་པའི་
རྟ་དེད་དེ། །ལན་ཡོད་དེད་ན་དེད་བདེན་རེད། །ལན་མེད་དེད་པ་བརྙས་རྒོལ་
རེད། །གླིང་གི་གེ་སར་རྒྱལ་པོ་ཁོས། །དེ་སྔོན་རྒྱལ་ཁབ་དགུ་ལ་རྒོལ། །རྫོང་
གཏེར་རེ་རེ་གནང་ལ་བཅད། །ན་ནིང་རྨི་ལམ་རྒྱལ་ལ་འཁྲུགས། །ཕན་ཚུན་མི་
རྟ་ཕྱེད་མ་བྱས། །ཐ་མ་གསེར་གཡང་གླིང་ལ་ཤོར། །ཚུར་ཆས་བྱང་དང་ཁ་ཐུག་
རྒྱབ། །མི་བསད་རྒྱུ་འཕྲོག་འདི་ལ་ཐུག །སྡུག་ཡུས་ཆེ་བ་ཀུན་གྱིས་ཤེས། །ཡིན་
ཀྱང་གཏམ་ལ་འདི་འདྲ་གྲགས། །ཡུལ་དང་མཁར་ལ་མ་ཐུག་ན། །མགོ་ནག་མི་
ཡང་ཕྲན་བུ་ཟེར། །མགོ་ནག་མི་ལ་མ་ཐུག་ན། །བྱོལ་སོང་རྩྭ་རྗེ་ཕྲན་བུ་ཟེར། །
བྱང་སྟོང་རྒྱལ་པོའི་ཆབ་འབངས་འདི། །འདི་མུས་ངང་ལ་གནས་པས་ན། །
ཐ་མའི་ནང་གི་གྲ་མ་ཡིན། །ལ་རྒྱ་གླིང་གི་གེ་སར་དེ། །གོང་མ་ལྷ་བསྐོས་ཡིན་
པས་ཟེར། །པད་འབྱུང་སྤྲུལ་པ་ཡིན་པས་ཟེར། །བདུད་འདུལ་ལྷ་ནས་བསྐོས་
པས་ཟེར། །རྫོང་རེ་གཏོར་ནས་གཏེར་རེ་བླངས། །ཐ་མ་འཛམ་གླིང་ཕྱེད་བདག་
བྱས། །གཞན་གྱི་དགྲ་དང་འདྲ་ལེ་མིན། །ཞི་བའི་ཆིངས་དང་དྲག་པོའི་དམག །
གང་བབ་མདུན་གྲོས་བྱས་ན་བསམ། །སྡར་སྐད་ཉམ་ཆུང་མ་ཡིན་ཀྱང༌། །མི་
སྡོད་ང་རང་ཐོན་ནས་འགྲོ། །གེ་སར་སྔ་འདྲིས་མི་ཆེ་ཡང་། །འདུན་མ་དང་
ལེན་ཞུས་པས་ན། །མི་འགྲིགས་ཟེར་བ་མི་སྲིད་ལགས། །གནམ་ལྕགས་རྡོ་རྗེའི་
གཏེར་ཁ་དང༌། །ཟས་བཅུད་གཡང་གི་གཏེར་ཁ་དང་། །རིན་ཆེན་ཤེལ་གྱི་



བྱང་རྒྱལ་ཁྲོས་ནས་ལས་དམག་དྲངས།
གཏེར་ཁ་བཅས། །རི་གཏེར་ཆུ་གཏེར་བྲག་གཏེར་སོགས། །གླིང་དཀར་རྗེ་ལ་
ཕུལ་ན་བསམ། །བྱང་ཡུལ་རང་ཆུས་རང་བདག་ཞུ། །ལོ་ཁྲལ་དམག་འགྲོ་དང་
དུ་ལེན། །རང་ཆུས་ཟིན་པ་ལག་པའི་མཐིལ། །ཡང་ན་ཨན་ཙམ་ཕྱིར་འཐེན་
བྱེད། །གླིང་ཡུལ་ཁྲ་མོའི་དལ་བྲེལ་བལྟ། །རྒྱ་མཚོའི་གདེང་ཚད་མ་ལོན་བར། །
གྲུ་བ ས་འགྲོ་ཚོད་བྱས་ན་བསམ། །རྔམ་བརྗིད་ཆུ་སྲིན་མ་བྱུང་ན། །རྒྱ་མཚོའི་
ནོར་བུ་ལོན་ཡང་སྲིད། །ལྷོ་སྤྲིན་དགུང་ལ་མ་འདུས་བར། །གཡུ་འབྲུག་ངར་
ཚོད་བྱས་ན་བསམ། །སྔགས་ཆེན་ནུས་པ་མ་ཡོད་ན། །འབྲས་དཀར་ཐང་ལ་
བསྙལ་ཡང་སྲིད། །གླིང་རུས་དལ་བྲེལ་མ་ཤེས་བར། །སོ་དང་ཉུལ་མ་བྱས་ན་
བསམ། །དཔུང་ཆེན་གླིང་དམག་མ་བྱུང་ན། །ནམ་ཕུག་དགྲ་ལན་འཕྲོད་ཀྱང་
སྲིད། །གང་བབ་མདུན་གྲོས་མཛད་རྒྱུ་གྱིས། །ཡིན་ཅིག་མིན་གཉིས་འཛིངས་
དགོངས་ན། །གཡུ་འབྲུག་བུ་ལ་ཁྱད་པར་མེད། །ཤི་ཡང་མི་འགྱོད་ཐོ་རུ་སྤང༌། །
ཕར་འགྲོ་དམག་གི་ཁས་ལེན་བུ། །འཕྲལ་ལེན་མི་ཞོག་བ སམ་པ་མེད། །བྱུས་
མཐའ་བརྟན་པ་ཁག་པོ་ཡོད། །ཅི་མཛད་ཤེས་ཆེན་མདུན་གྲོས་གྱིས། །མི་དབང་
བྱང་རྒྱལ་བཅོལ་བའི་ལས། །ཐང་དགུ་ཤི་ཡང་འགྱོད་མེད་ཞུ། །འདིར་བཞུགས་
རྒྱལ་བློན་ཐུགས་ལ་ཞོག །གླུ་འཁྲུལ་པ་བྱུང་ན་དགོངས་པ ས་དཔྱོད། །
ཅེས་སྐུ་བྱུས་བསམ་པའི་གླུ་དེ་སྙིང་ཐག་པ་ནས་ཞུས་པས་ནུ་བོ་སྤུན་གཉིས་་
ནི་མ་བབས་པའི་གཏམ་རེད་བསམ་སྟེ། ཤི་ནའང་མི་འགྱོད་དགུ་གླིང་དཀར་ལ་
མདུན་མ་མི་བསྒྲིགས་ཟེར་སྟེ་ཁྲེལ་དགོད་ཤར་རེ་བསྡད། གཞན་ཤེས་ཆེན་གྱི་
བློན་པོ་རྣམས་ནས་བདེན་བསམས་ཀྱང་རྒྱལ་པོའི་ཐུགས་ལ་གང་བབས་མི་ཤེས་་་་
པར་ཞུ་མ་ཐེག རྒྱལ་པོ་ཆེན་པོས་ཐུགས་བསམ་ཡང་ཡང་བསྐོར་བས། བློན་པོ་
རིག་པ་ཅན་ནས་ཟེར་བ་ལྟར་མིན་རྒྱུ་མི་འདུག བློན་འདི་ལ་དཔའ་སྟོབས་
-
1•ལ་



གོ་ར་ཚྭ་རྫོང་།
འགྲན་ཟླ་བྲལ་བ་མ་ཟད་རྒྱལ་བྱུས་བསམ་པའི་གཏམ་དང་ཤེས་པ་དོན་ཐོག་ལ་་་་
འགྲོ་བ་འདི་ལྟ་བུ་ལ་བསམ་སྟེ། འོ་ན་བློན་པོས་སྨྲས་པ་ལྟར་བྱང་ཡུལ་རྒྱལ་
གཞིས་ཆེན་པོའི་དོན་ཡིན་པས། རང་ཅག་རྒྱལ་བློན་རྣམས་བསམ་ཕྱོགས་གཅིག་
ཏུ་བསྒྲིལ་བའི་ནུས་སྟོབས་ཀྱིས་དགྲ་ལ་ལན་དང་གཉེན་ལ་གྲོགས་འཕྲོད་པ་ཞིག་་་
དགོས་རྒྱུ་ལགས་ན་བློན་གཡུ་འབྲུག་ནས་རྒྱལ་བྱུས་སྲ་བརྟན་གྱིས་བསམ་བཟང་་་
འགྱུར་མེད་ལྟར། ལས་ག་ལེར་བྱས་ན་དོན་ཆེན་འགྲུབ། རྟ་ག་ལེར་རྒྱུགས་ན་
མགྱོགས་དར་ལེན་ཟེར་བ་ལྟར། སོ་དང་ཉུལ་མ། ལམ་དང་བགྲོད་ལུགས་
བཅས་ཅི་དགོས་ལྟ་བའི་ཉུལ་མ་ཞིག་བཏང་ན་འཐད་མིན་སྤྱོད་དང་གསུང་བས།
དེར་ཐམས་ཅད་ནས་མགྲིན་གཅིག་གིས་མངོན་པར་བསྟོད་དེ་འོ་དེ་ལྟར་གྲུབ་ན་་་
ཤིན་ཏུ་ལེགས་ཞུས། དེ་ནས་ཡང་དུ་དཔོན་བློན་ཁ་ཤས་ནས་ཞག་གསུམ་བར་
གསང་བའི་སྒོ་ནས་ཡང་གྲོས་མང་དུ་མཛད། མཐར་སྟག་རི་སྟག་ལུང་ཨ་ནུ་
ཚངས་པ་དང་། གོ་འཇོའི་མི་ཆུང་ལྷ་འབུམ་གཉིས་གོས་ངན་ལྷམ་ངན་བྱས་ཏེ་
རྒྱབ་ཀྱི་ཁུར་པོ་ལས་སྡུན་གྱི་མདུད་པ་ཆེ་བ་ཞིག་བྱས་ཏེ་གླིང་ཕྱོགས་སུ་ཆས། དེ་
ནས་ཁོང་གཉིས་ཟླ་བ་གཅིག་གིས་ཁྲ་མོ་གླིང་ཡུལ་ལ་འབྱོར་ཏེ་ཡུལ་ཤོག་རེ་ལ་་་་
བསྐོར་བ། དུད་སྒོ་རེ་ལ་སློང་མོ། མཁར་སྒོ་རེ་ནས་འབོད་པ་རེ་བྱས་ཏེ་སོང་།
གཟིག་རོང་ན་བཀྲ་བར་མ་ལ་ཆེ་རྒྱུད་དང་སྟག་རོང་གི་རྟ་རྣམས་བརྒྱབ་ཡོད་པའི་
ནང་དུ། ཆིབས་ཆེན་མགྱོགས་རྟ་འཕར་མ་དེས་ངོ་ཤེས་ལྷང་ངེ་འདུག རྟ་དེས་
ཁོང་གཉིས་མཐོང་མ་ཐག་ཧུ་ཧུ་ཟེར་ཏེ་འགྲམ་དུ་ཡོང་བ་ཁོང་གཉིས་ནས་གླིང་་་་
གིས་ཤེས་དོགས་ཀྱིས་ཉེ་བར་བཅར་མ་ནུས་ཤིང་མགྱོགས་པར་བྲོས་ནས་ཡོང་བ།
གླིང་གིས་རྨི་ལི་རྒྱལ་ས་ཐོབ་པའི་དགའ་སྤྲོའི་ངང་ཟླ་བ་གསུམ་ཙམ་སྟོན་མོ་དང་་་་
རྩེ་བྲོ་སོགས་མཐོ་རིས་ལྷ་དང་མཉམ་པར་མཛད་ཅིང་ཕྱིའི་རྒྱལ་ཁབ་རྣམས་རང་་་



བྱང་རྒྱལ་ཁྲོས་ནས་ལས་དམག་དྲངས།
གནས་སུ་ལོག དེ་ནས་གླིང་སྟོད་སྨད་གསུམ་དང་སྟག་འདན་གཟིག་གསུམ། སྐྱ་
སྔོ་གྲོ་གསུམ། དཀར་ནག་འབྲུ་གསུམ། གོ་བྲག་ཁམས་གསུམ་བཅས་ནས་ཟླ་བ་
རེ་རེ་ལ་སྟོན་མོ་བཏང་ནས་ཡོད་པ་དང་ཐུག་སྟེ་ཁོང་གཉིས་ཡང་སྟོན་གྲལ་དུ་་་་་
ཞག་གསུམ་ཙམ་བསྡད། རྒྱལ་པོ་ཆེན་པོས་མཁྱེན་ཡང་མི་མཁྱེན་པའི་ཚུལ་
མཛད། གླིང་དཀར་དགྲ་མལ་གསོ་བའི་ཆེད། ཁོང་གཉིས་བློན་གཡུ་འབྲུག་གི་
ངག་ལྟར་རེ་ཞིག་བྱང་དམག་ཕྱིར་དལ་འགྲོ་བ་མཁྱེན་ནས་དེ་གར་བཞག དེ་
ནས་ཁོང་གཉིས་རང་ཡུལ་དུ་ལོག་ནས་ཡོང་བའི་ལམ་དུ་སྟག་གཟིག་སྙེ་མོ་གཡུ་་་་་
ཐང་ནས། རྒྱུགས་རྟ་སྔོ་ཁྲ་རླུང་ལྡན་དེ་ངོས་འཕྲོད། ཁོང་གཉིས་ནས་ཞག་
གཉིས་ལ་སློང་མོ་བྱས་ཏེ་རྩད་བཅད་པས། སྟག་བློན་ཞལ་དཀར་དེ་ཨ་གྲག་རྒྱལ་
པོ་སར་སྐུ་ཚབ་ཏུ་ལོ་གསུམ་བཞུགས་པ་དེ་གར་ལ་སྟག་རོང་གི་བློན་པོ་ཁྲོ་རྒྱལ་་་་
བེར་དམར་དང༌། སྟག་ཚ་དོན་རྒོད་གཉིས་ལ་དམག་འཕྲུ་དམར་ཅན་ལ་ལྔ་བརྒྱ་
བཅས་དཔུང་སྐྱོར་དུ་བཞག་ཡོད་པར། དོན་རྒོད་ཀྱིས་ཆིབས་རྟ་ཡིན་པ་བཅས་
ཤེས་རྟོགས་བྱུང་ཞིང་རང་ཡུལ་ལ་ལོག་སྟེ་ཕྱིན་ནས། རྒྱལ་བློན་རྣམས་ལ་ལོ་རྒྱུས་
ལུས་འཚབས་མེད་པར་ཞུས་པས། རྒྱལ་བློན་རྣམས་ནས་ཀྱང་རེ་ཞིག་གླིང་
དམག་གི་འཚེ་བ་མེད་པ་ལ་གཞིག་ནས་བློ་བདེ་བར་གནས། ཕྱིས་སུ་དགྲ་ལན་
སྟབས་དང་བསྟུན་ཏེ་གང་དགོས་གཟིགས་རྒྱུ་ལས་སྐབས་གཅིག་བྱང་དམག་་་་་་་
བཤོལ་རྒྱུས་བཀའ་གྲོས་བྱས་ཏེ་རང་རང་མཁར་རྫོང་ལ་ལོག དེའི་དུས་སུ་གླིང་
གིས་ཟོ་དོར་ཆེ་དགུ་དང་། ལྷ་ཀླུ་གཉན་གསུམ། དཀར་ཕྱོགས་སྐྱོང་བའི་ཡུལ་ལྷ་
བཅས་ཀྱིས། བྱང་གོ་རའི་ལྕགས་རྫོང་དང་པོ། འདམ་གྱི་ཟངས་རྫོང་། མཐིང་
གི་ཤེལ་རྫོང་། འབྲི་ཡི་མཚལ་རྫོང་དཀར་དམར་སྲིད་པའི་ཚྭ་རྫོང་བཅས་གཏེར་
སྣ་བཅུ་གསུམ་དེ་འདོན་རན་པར་རྒྱལ་པོ་ལ་ལུང་བསྟན་དེ་ཙམ་ཕུལ་ཡང་གསན་་་



གོ་ར་ཚྭ་རྫོང་།
པའི་ཕྱོགས་ཙམ་མི་འདུག་པར། ལྷ་ཀླུ་གཉན་གསུམ་གྱི་དམག་དྲངས་ན་དགའ་
གསུང་སྟེ་ལྷ་ཀླུའི་དམག་དྲངས་ཤིང་བྱང་དུ་འཁྲུག་པ་བྱས་པའི་སྟབས་ཀྱིས་ཡུལ་་་
ལ་ལྟས་མི་འདྲ་བ་མང་པོ་ཤར་བ་དང་། ལྷག་ཏུ་ཐོག་རི་གཡུ་འབྲུག་དགྲ་འདུལ་
དེ་སྟག་ཟླ་བའི་ཚེས་དགུ་ཡི་ནམ་སྟོད་མནལ་མི་ཟིན་ནས་ནམ་གྱི་སྟོད་ལ་བྱང་་་་་་
རྗེའི་རྒྱལ་པོའི་བྱུས་ཀྱི་སྐྱིད་སྡུག་ཐམས་ཅད་བློ་ལ་འཁོད་དེ་ལེགས་ཉེས་ཀྱི་བསམ་་
བློ་མང་པོ་བཏང་། ནམ་གྱི་སྨད་ཅུང་ཙམ་འཐིབས་པ་ལ་རྨིས་ལྟས་མི་འདྲ་བ་
མང་པོ་བྱུང་བ་ཕྱི་ཉིན་ཡར་བཞེངས་ཏེ་བསམ་བློ་མང་པོ་བཏང་བས་མི་ལེགས་པ་
ཡིན་པར་ཤེས། དེ་ནས་ཞག་གཉིས་ཙམ་ན། ཕོ་བྲང་གི་རྩེ་ཕྱོགས་མཐོན་པོ་ནས་
བལྟས་པས། སྔར་དང་མི་འདྲ་བ་བྱང་ཡངས་པའི་ཐང་ལ་ན་བུན་འཁྲིགས། །
བྱང་རི་ཕག་རྒོད་བྲག་ལ་ཐོག་དམར་བབས། བྲག་དམར་ཟང ས་ཡག་གི་མགོ་
ནས་སྤྱང་ཀི་ངུར། བྲ་རི་སྨུག་མོའི་རྒྱལ་མཚན་མགོ་ནས་ཉིན་མོ་སྲིན་བྱ་གྲགས།
སྟག་གདོང་གིང་གསུམ་གྱི་གྲོང་སྒོ་ལ། གླ་བ་རོག་པོས་སྒོ་འགྲིམ་བྱས། སྦྲ་རི་
སྨུག་མོའི་རང་མདོག་ཉམས་ཤིང་སེར་པོར་འགྱུར། ཕོ་བྲང་གནམ་རྫོང་ཕྱུག་
མོའི་རྩེ་ཕྱོགས་ཀྱི་རྒྱལ་མཚན་རླུང་གིས་ག ཏོར། འབྲས་མོའི་ཤར་གྱི་གངས་རི་
རྔམ་ཆེན་རིང་མོའི་ལ་ཁ་ལ་འཇའ་ཚོན་ཤར། དགུང་སྔོན་ཁྲི་གདུགས་ཉི་མའི་
ཟེར་མདངས་ཆགས། ནམ་མཁའ་སྟོང་ལམ་སྔོན་མོ་ནས་སྟོང་སྒྲ་ལན་དགུ་
བསྒྲགས། བྱང་གི་གངས་ཆབ་སྔོན་མོ་དེ་ཁྲག་ལྟར་བབས། རྐྱང་འབྲོང་གཙོད་
བཅས་ཤ་འགྲོགས་བྱས། རྒྱལ་པོའི་སྦྲ་མཁར་དེ་རླུང་ནག་འཚུབ་མས་བསྐོར་ཏེ།
རྔ་ཐུག་དང་རྒྱལ་མཚན་ཐང་དུ་འཕངས། ནུབ་མོའི་སྨག་ལ་གཟུགས་མེད་མོ་
བཙུན་གྱིས་སྐྱར་འབོད་བྱས་པ་སོགས་མང་དུ་བྱུང་བར། བློ་མི་བདེ་ཞིང་མདོ་
ཆེན་བྲ་ནག་ཤ་ཟན་ལ་སྒ་ཆས་སྤྲད་དེ་འཁོར་དུ་རྟ་ཞོན་བློན་པོ་དགུ་ཡིས་བསྐོར་་་
)qA
26



བྱང་རྒྱལ་ཁྲོས་ནས་ལས་དམག་དྲངས།
ཞིང་རྒྱལ་པོའི་ཕོ་བྲང་ལ་ཤར་གྱིས་སོང་བ་དང་། ཤར་སྒོ་ནས་བྱང་བྱ་རྫི་བུ་ཡིས་
བྱིས་མིག་སྟག་ཤོད་ཨ་ནུ་ཁྲ་རྒོད་གཙོས་བྲན་འཁོར་རྣམས་ཀྱིས་ཆིབས་ཁ་བླངས་་་
ཏེ་ཡང་ཐོག་རྒྱལ་པོའི་གཟིམ་ཆུང་ཀུན་གཟིགས་བདེ་དགའི་ནང་དུ་གདན་ལ་་་་་
འཁོད་ནས་ཇ་ཆང་གྲོ་འབྲས་ཤིང་ཐོག་ཤ་ཐུད་བཅས་པར་ལོངས་སྤྱོད་ཅིང་བྱུས་་་
ཀྱི་བཀའ་གྲོས་མང་ཞིག་གི་མཐར། རྒྱལ་པོའི་མངའ་འོག་གི་བློན་པོ་དང་།
དམག་དཔོན། སྟོང་དཔོན། བརྒྱ་དཔོན་གཙོས་མི་མང་ཐམས་ཅད་འདུས་ཏེ་
ཚོམས་ཆེན་དུ་སྟག་གདན། གཟིག་གདན། གུང་གདན། གཡི་གདན། དྲེད་
གདན། སྤྱང་གདན། ཝ་གདན། སྦེ་གདན་བཅས་གདན་མི་གཅིག་པའི་གདན་
རབས་བཅོ་བརྒྱད་བརྒྱབ་སྟེ། སོ་སོའི་རང་བབས་ཀྱི་གདན་ལ་འཁོད་ནས། ཇ་
ཆང༌། ཤིང་ཏོག འབྲོང་། གཙོད། རྐྱང་། ཤ་བ། རྒོ་བ་བཅས་རི་དྭགས་སྣ་
ཚོགས་ཀྱི་ཤ་ཁྲག་དུ་མ་ལ་ལོངས་སྤྱོད་ཅིང་དུས་ཀྱི་འགྲོས་ལུགས་ཡུལ་གྱི་ལྟས་ངན་
བཅས་གསུང་གླེང་མང་པོ་མཛད་པའི་མཐར། གཡས་གྲལ་སྟག་གདན་ཁྲ་མོའི་
ཡང་ཐོག་ནས། དམག་དཔོན་ཆེན་པོ་ཐོག་རི་གཡུ་འབྲུག་དགྲ་འདུལ་དེས་
འཇིགས་པའི་ཆོས་བཅོ་བརྒྱད་དང་ལྡན་ཞིང་དུད་ར་གཡུ་འབྲུག་ཁ་སྤྲོད་ནང་དུ་
ཟིང་ཐལ་བཀང་བ་དམར་མོ་མེ་ཡི་རྟ་ལ་སྐྱོན་ཏེ་རྡུབ་རིང་དང་རྡུབ་ཐུང་བྱས་་་་་
ནས་ཚག་ཕོར་གསེར་ཅོག་སྟེང་དུ་བརྡབ་སྟེ། ད་འོ་ན་འདིར་བཞུགས་རྒྱལ་བློན་
རྣམས། ཡུལ་མི་བདེ་ལྟས་ངན་མང་བ་དང་། སེམས་མི་བདེ་རྨི་ལམ་མང་པོ་
བྱུང་། ལས་ཅི་ལྟར་བྱས་ན་དྲག་རྒྱུ་རེད་ཅེས་ཟེར་ཏེ་ངག་རྟ་བྱང་གླུ་ཁུགས་པ་ལ་
དྲངས་པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ལྷོ་སྤྲིན་ཕྱུག་མོའི་གཞལ་ཡས་ནས། །སྲོག་བདག་འབར་བ་ཁྲག་མིག་མཁྱེན། །
27



གོ་ར་ཚྭ་རྫོང་།
སུ°ས
གངས་རི་ཕྱུག་མོའི་ཕོ་བྲང་ནས། །དགྲ་ལྷ་རྡོ་རྗེ་ཐོག་འབེབས་མཁྱེན། །བྱང་རི་
དམར་པོའི་ཕོ་བྲང་ནས། །སྒེར་ལྷ་བྲག་དམར་ཟངས་ཡག་མཁྱེན། །རིན་ཆེན་
ཤེལ་གྱི་གཞལ་ཡས་ནས། །ཡུལ་ལྷ་དགྲ་རྒོད་མདུང་རྩེ་མ ཁྱེན། །ས་འདི་བྱང་
ཡུལ་སྐྱིད་པའི་ཡུལ། །གཡེར་མོ་ཆེ་ཡི་དཔལ་ཐང་གི། །མཐོང་སྐྱིད་པདྨའི་ལྷ་
ཐང་རེད། །མཁར་འདི་རྒྱལ་པོའི་ཕོ་བྲང་ལ། །བྱང་གོ་རའི་གནམ་རྫོང་ཕྱུག་མོ་
རེད། །ཕྱོགས་བཞི་བདུད་ཀྱི་ཕོ་བྲང་རེད། །རྡོ་ཆབ་རྡེལ་ཙམ་ལས་མ་བརྩིག་པ། །
ལྕགས་སྔོན་མོའི་སྦུ་གུ་རང་གྲུབ་རེད། །འབྱུང་བཞིས་མི་འཇིགས་གཞལ་མེད་
ཁང་། །བྱང་ཁྲི་བཙན་དཔོན་གྱི་སྐུ་མཁར་རེད། །འདུ་ར་སྟོང་ཤོང་སྨུག་པོ་ཟེར།།
ང་འདྲ་མ ཁྱེན་པ་མ་ཤེས་ན། །ཐོག་རི་འབར་བའི་གདུང་རྒྱུད་ལ། །བློན་ཆེན་
གཡུ་འབྲུག་དགྲ་འདུལ་ཟེར། །ལོ་དགུ་ལོན་ནས་རྩལ་ལ་སྦྱངས། །བཅུ་གཉིས་
ལོན་ནས་ཡོན་ཏན་སྦྱངས། །བཅོ་ལྔའི་ལོ་ལ་སྟག་གྲལ་བཟུང་། །གནམ་རྗེ་རྒྱལ་
པོའི་གོང་བློན་བྱས། །བཙན་པོ་གསུམ་དེ་རྭ་ནས་བཀུག །མ་ནུས་ཉམ་ཆུང་
བྱམས་པས་སྐྱོང་། །ཕོ་ངོ་རྒྱུ་ཤེད་བསྐོར་མ་མྱོང་། །དེ་ཚོ་ཡིན་ལུགས་འདྲ་མ་
རེད། །ཡང་དག་དོན་ལ་འབེབས་ཙ་ན། །བྱང་ཡུལ་ལྷ་ཡི་ཞིང་ཁམས་ལ། །ངན་
པའི་ལྟས་ངན་འགའ་རེ་བྱུང་། །ཡག་ཉེས་སེམས་ཀྱིས་མ་བཟོད་ནས། །རྒྱལ་
པོའི་མདུན་དུ་ཞུ་འབུལ་ཡོང་། །བྱང་ཡུལ་བདེ་བའི་ཆབ་འབངས་ལ། །དགྲ་
མེད་ཟིང་ཆ་མ་བསམ་སྟེ། །དོན་ཆེན་བྱུས་འདྲི་འདི་འདྲ་ཡོད། །ཁ་སང་སྟོན་
ཟླའི་ཚེས་དགུའི་ནུབ། །མ་བཟང་རྨི་ལྟས་ཨེ་འདྲ་བྱུང༌། །ལྷོ་ན་སྤྲིན་ཅིག་ལངས་
པ་རྨིས། །དགུང་ནས་གནམ་རྒོད་འཁྲུགས་པ་རྨིས། །སེར་སྣ་གཡུ་འབྲུག་ལྡིར་བ་
རྨིས། །གློག་ལྕེ་བྱང་ལ་འཁྱུག་པ་རྨིས། །བྱང་བྲག་རྩེ་ནས་བཤིག་པ་རྨིས། །ཤར་
ནས་རྟ་བདུན་ཤར་བ་རྨིས། །འབུམ་སེང་གངས་རི་བཞུས་པ་རྨིས། །སེང་རྒོད་
28



བྱང་རྒྱལ་ཁྲོས་ནས་ལས་དམག་དྲངས།
གཡུ་རལ་འཐོར་བ་རྨིས། །སྟག་དམར་སྡེར་བཞི་བསྒྲད་པ་རྨིས། །ཐོ་རུའི་སྙིང་
ཁྲག་འཐུང་བ་རྨིས། །རླུང་དམར་མགྱོགས་འགྲོས་བྱས་པ་རྨིས། །ཐང་ཤིང་རྩ་བ་
འགྲིལ་བ་རྨིས། །བྱང་རྐྱང་འདམ་ལ་ཚུད་པ་རྨིས། །ལྕགས་ཀྱི་ཕ་བང་ནག་པོ་
དེས། །བྱང་འབྲོང་རྭ་ཡ་ཕུད་པ་རྨིས། །གཅན་གཟན་སྣ་མིན་སྣ་ཚོགས་དེས། །
བྱང་ཡོད་རི་དྭགས་མང་པོ་ཞིག །ཤ་དམར་ཀོ་དམར་བཀྲམ་པ་རྨིས། །ཁྱུང་ཆེན་
དགུང་ནས་འཕུར་བ་རྨིས། །ཐང་དཀར་ཐུ་ལུ་འཐོར་བ་རྨིས། །ཚྭ་མཚོ་ཀླུ་སྨན་
བཅུ་གསུམ་དེས། །དགྲ་ལ་ཕྱག་འབུལ་ཞུས་པ་རྨིས། །དམག་གསེར་ཁྲབ་ཅན་
དང་དངུལ་ཁྲབ་ཅན། །གཡུ་ཁྲབ་ཅན་དང་ཟངས་ཁྲབ་ཅན། །བྱང་ཡུལ་ཕྱོགས་
ལ་ཆས་པ་རྨིས། །མི་མེད་ལུང་སྟོང་བྱས་པ་རྨིས། །ད་རུང་རྨི་རྨིས་བཤད་ཚོད་
མེད། །ཡུལ་ལ་མི་བཟང་ལྟས་ངན་མང་། །དགུང་སྔོན་རྟ་བདུན་དབང་པོ་དེ། །
མདངས་མེད་མཁའ་ལ་ཉི་རོ་ཤར། །སྔར་མེད་བྱང་ལ་ན་བུན་འཁྲིགས། །བྱང་
རི་མགོ་ལ་ཐོག་དམར་བབས། །བྲག་དམར་ལོག་ནས་སྤྱང་མོ་ངུས། །ཉིན་དགུང་
སྲིན་བྱས་ཧཱུྃ་སྒྲ་འབྱིན། །གླ་བ་རོག་པོས་གྲོང་སྒོ་ཉུལ། །སྦྲ་ཆེན་མདོག་ཡལ་སྐྱ་
སེར་ཆགས། །ཕོ་བྲང་རྒྱལ་མཚན་རླུང་པོས་གཏོར། །འབྲས་མོའི་གངས་ལ་
འཇའ་ཚོན་ཤར། །སྟོང་ལམ་ཁམས་ནས་སྟོང་སྒྲ་སྒྲོགས། །འབབ་ཆུ་སྔོན་མོ་ཁྲག་
མདོག་བབས། །བྱང་རྐྱང་གཙོད་འབྲོང་ཤ་འགྲོག་བྱས། །རྒྱལ་པོའི་ཕོ་བྲང་རླུང་
ནག་གིས། །ཉིན་ཞག་གསུམ་ལ་ཉི་ལམ་བཀག །རྔ་ཐུག་རྒྱལ་མཚན་ས་ལ་བརྡབ།
སྲོད་ལ་བུད་མེད་སྐྱུར་འབོད་བྱས། །གཞན་ཡང་རྟགས་མཚན་མང་དུ་བྱུང་། །
ཡུལ་ལ་མི་ཡག་རྟགས་མཚན་མང་། །ལུས་ལ་མི་བདེ་རྨི་ལྟས་འཚུབ། །ཁྱེད་
རྣམས་དགོངས་པ་ཅི་འདྲ་ཡོད། །ང་རང་བློན་པོས་བསམ་ཚོད་ལ། །ན་ནིང་ལོ་
ཡི་གཞེས་ནིང་ལ། །ཆིབས་ཆེན་མགྱོགས་རྟ་འཕར་མ་གཙོས། །རྟ་ལྔ་བྱང་ནས་



གོ་ར་ཚྭ་རྫོང་།
ཤར་ལ་ཤོར། །རྩད་གཅོད་ར་མདའ་མ་ཕོད་པ། །ཉམ་ཆུང་རང་མགོ་བཙུན་ན་
བསམ། །འོན་ཀྱང་གཏམ་ལ་འདི་འདྲ་ཡོད། །རི་བོང་གད་ལ་གབ་ཞན་འདྲ། །
གླག་མོས་སྒལ་ལྤགས་བཤུ་འདོད་རེད། །ལུག་ཆུང་ལྷས་རར་བཙུད་ཞན་འདྲ། །
སྤྱང་པོས་ལྷ་ར་གཏོར་འདོད་རེད། །ཉམ་ཆུང་རང་མལ་སྡོད་ཞན་འདྲ། །བཙན་
པོས་སྒོ་བརྡུང་བྱེད་བསམ་རེད། །བྱང་ཡུལ་ཤོར་ཐོག་བསྡད་ཞན་འདྲ། །གླིང་
དགྲས་དཔུང་པ་ངོམ་འདོད་རེད། །ལས་ཅི་མ་ཡིན་ལ་བཞག་རྒྱུ་མེད། །དགྲ་
ལན་མེད་གླིང་གི་གེ་སར་ལ། །དུས་སྔ་རབས་རྒྱལ་དགུའི་མ་འགྲན་པ། །བྱང་གོ་
རས་འགྲན་ཀྱང་དོ་ལེ་མིན། །མ་དོ་བཞག་ཐབས་ག་ནས་ཡོད། །རྒྱུ་ལ་ཆེ་ཆུང་
ཡོད་ན་ཡང་། །དོན་ལ་དཔུང་པ་སུ་སྦོམ་རེད། །དཔུང་ལ་མང་ཉུང་ཡོད་ན་
ཡང༌། །དོན་ལ་རྩལ་དྲུག་སུ་ཆེ་རེད། །ཤི་ཟེར་བ་འགྲོ་བའི་སྤྱི་སྐལ་རེད། །
བཙོང་ཟེར་བ་མི་ཁ་ངན་པ་རེད། །བྱ་བ་ཐོད་པའི་རི་མོ་རེད། ། སྐྱིད་སྡུག་སྔ་
མའི་འབྲས་བུ་རེད། །བྱང་ཡུལ་རྒྱལ་པོའི་ལས་དམག་བསྡུ། །ངར་རྒོད་དཔའ་
བོས་རྟིང་མ་ལེན། །ཕྱི་རབས་གཏམ་གྱིས་མིག་རྒྱན་བཞག །ཡང་ན་ནག་པོ་རྒྱལ་
ལ་འགྲོ། །གླིང་དང་འདུན་ཆིངས་འགྲིག་ཐབས་ཞུ། །ཡང་ན་སྐུ་རྒྱལ་བོད་ལ་
འགྲོ། །བདེན་རྫུན་གཉིས་ལ་ར་སྤྲོད་ཞུ། །ཡང་ན་གྲུ་གུའི་རྒྱལ་དང་འགྲོགས། །
རུ་གཉིས་དམག་དཔུང་གླིང་ལ་འབེབས། །སྐྱེས་པའི་མི་དེ་མཚོན་ལ་དྲངས། །
བསོགས་པའི་རྒྱུ་དེ་གནང་ལ་སྤྱོད། །ཤི་བསད་ལག་དམར་ཁྲག་ལ་བསྒྲེལ། །ཐ་
མ་ཅི་བྱུང་ཅི་ཤར་བསྒུག །ཡང་ན་གླིང་དང་འདུན་མ་བསྒྲིག །གཏེར་ཁ་བཅུ་
གསུམ་རྗེ་ལ་འབུལ། །གླིང་དཀར་འབངས་སུ་དང་ལེན་བྱེད། །འགྱུར་མེད་
མནའ་དང་ཐོའུ་འབུལ། །ཆབ་འབངས་བདེ་བ་ལག་པའི་མཐིལ། །དེ་རྣམས་
གང་བབ་ཐུགས་བསམ་བསྐོར། །མ་ལེན་མི་འགྱོད་བློ་སེམས་གཅིག །གནའ་
30



བྱང་རྒྱལ་ཁྲོས་ནས་ལས་དམག་དྲངས།
མིའི་གཏམ་ལ་འདི་འདྲ་ཡོད། །ཆག ས་སྔོན་ནས་བཞག་ན་མཁས་པ་ཟེར། །ལེ་
རྗེས་ནས་དེད་ན་གླེན་པ་ཟེར། །གང་བབ་ལུང་དང་བརྟག་པ་ཞུ། །ཨ་མྱེ ས་སྒོམ་
པ་ཞྭ་ནག་ལ། །དངོས་པོའི་རྒྱུ་ཟས་མདུན་དུ་འབུལ། །མི་བློ་ལྷ་ལ་འདྲིས་ན་
བསམ། །ཤེས་མེད་བློན་པོས་དེ་འདྲ་བསམ། །ཤེས་ཆེན་རྒྱལ་བློན་མདུན་གྲོགས་
མཛོད། །འདིར་བཞུགས་རྒྱལ་བློན་ཐུགས་ལ་ཞོག །གླུ་འཁྲུལ་པ་ཡོད་ན་
དགོངས་པས་དཔྱོད། །ངག་འཆལ་བ་བྱུང་ན་བཟོད་པར་གསོལ། །
ཅེས་གླུ་དེ་ལྟར་ཕུལ་བས། རྒྱལ་བློན་རྣམས་ནས་སྔ་རྗེས་བར་གསུམ་རྒྱལ་
བྱུས་ཁོ་ནའི་གཏམ་དྲང་དོན་ཡིན་པ་མཁྱེན་ཞིང་ཐམས་ཅད་ནས་ཇི་དྲག་གིས་་་་་
བཀའ་གྲོས་ཡང་ཡང་གནང་ཡང་གྲོས་མགོ་ཐོན་པ་མ་བྱུང༌། དེ་ནས་བྱང་གོ་ར་
རྒྱལ་པོ་དེ་ཤང་ཤང་བསྣོལ་བའི་ཁྲི་སྟེང་ནས་འཇིགས་པའི་ཆས་བཅོ་བརྒྱད་དང་་་
ལྡན་ཞིང་བློན་ཚོགས་རྣམས་ལ་གླུ་འདི་སྟག་མོའི་ངར་སྒྲ་ལ་དྲངས་པ་འདི་ལྟར་་་་་
ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ཡར་
མཁྱེན་སྲོག་བདག་འབར་བ་མཁྱེན། །བར་མཁྱེན་དགྲ་ལྷ་ཐོག་རྒོད་མ ཁྱེན། །
མར་མཁྱེན་ཕོ་ལྷ་ཧ་བ་མཁྱེན། །ཡུལ་ལྷ་ཟངས་ཡག་དགྲ་རྒོད་བཅས། །རྒྱལ་པོ་
ང་ལ་འཁོར་བའི་ལྷ། །མ་ཡེངས་ཁ་འཛིན་བྱ་ར་གྱིས། །རྟིང་མ་ཕྱོགས་བཅུར་
གྲགས་པར་ཤོག །ས་འདི་བྱང་གི་གཡང་ར་རེད། །མཁར་འདི་གནམ་རྫོང་ཕྱུག་
མོ་ཟེར། །ང་འདྲ་བྱང་གི་རྒྱལ་པོ་ལ། །ཐོག་རྒྱལ་ཁྲི་བཙན་མིང་དུ་ཆགས། །
སོག་མན་ཐུབ་རྒྱལ་པོའི་གདུང་རྒྱུད་རེད། །འགྲན་མེད་སྟོབས་ཀྱི་རྒྱལ་པོ་རེད། །
དེ་སྔར་ཉི་མ་ཕན་ཆོད་ལ། །རང་སྡེ་གཞན་ལ་བསྐུར་མ་མྱོང༌། །མི་རྒྱུ་རློམ་
སེམས་བྱེད་མ་དར། །དྲང་པོའི་ཁྲིམས་དང་བདེན་པའི་གཏམ། །ཚོང་དང་ཁེ་



གོ་ར་ཚྭ་རྫོང་།
སྤོགས་གཞན་གནོད་རིགས། །ཁྲ་ཆུང་མིག་གི་རྡུལ་ལྟར་འཛེམ། །རྒོད་པོའི་
དཔུང་པ་བསྡུར་བས་ན། །ཐད་ལང་དགྲ་བོ་རྡུལ་བཞིན་བཏང་། །དེ་ཚོ་ཡིན་
ལུགས་འདྲ་མ་རེད། །ཡང་དག་དོན་ལ་འབེབས་ཙ་ན། །བྱང་ཡུལ་སྦས་པའི་
ཞིང་ཁམས་ལ། །ཉིན་ལ་མི་བཟང་ལྟས་ངན་མང་། །མཚན་ལ་མི་བཟང་རྨི་ལྟས་
འཚུབ། །སྔར་གྱི་དུས་དང་མི་འདྲ་འདུག །རྒྱ་གར་རྒྱ་ནག་ལི་བལ་བོད། །མ་
ངན་ཇོ་རུ་མཐའ་མའི་ཡུལ། །ལྷ་དང་ལྷ་མིན་གནོད་སྦྱིན་སོགས། །ངན་པའི་
གནོད་བྱེད་གང་ཡིན་ཀྱང་། །མི་བཟང་ལས་དེ་ཐག་གིས་ཆོད། །མ་ངན་ཇོ་རུའི་
གླིང་དཔུང་དེ། །རྒོད་བསམ་རྒྱལ་ཁབ་མང་པོ་བཅོམ། །མི་ངན་བསྟོད་ན་ཚོད་
བཟུང་མེད། །ཁྱི་ངན་བཀག་ན་ཐུབ་དུས་མེད། །དང་པོ་བྱང་ནས་རྟ་ཇག་དེད། །
བར་དུ་རྗེས་དེད་ར་མདའ་བརྡུང༌། །ཐ་མ་བྱང་གི་བྱུས་ལ་རྒོལ། །དེ་འདྲའི་
ལས་ཤིག་བྱུང་བས་ན། །ཤི་ན་མི་འགྱོད་བྱང་མི་རེད། །དགུང་སྔོན་གཡུ་འབྲུག་
སྔོན་མོ་དེ། །དགུན་གསུམ་ལྷོ་རོང་འགྲིམ་ཞན་འདྲ། །ཆར་སྤྲིན་བསུ་མ་བྱུང་
བས་ན། །བྲག་དཀར་མ་གཏོར་ཐོག་བཟུང་མིན། །ལྷོ་མོན་བྱ་རྒྱལ་ཁུ་བྱུག་དེ། །
དུས་བསྟུན་རང་གནས་འགྲིམ་ཞན་འདྲ། །དཔྱིད་གསུམ་བསུ་མ་བྱུང་བས་ན། །
རི་ལུང་མ་བསྐང་འགྱུར་ཆེན་མིན། །བྱང་ཡུལ་ཐོག་རྒྱལ་ཁྲི་བཙན་རྒྱལ། །བྱུས་
ཕམ་རང་མཁར་སྡོད་པའི་དུས། །གླིང་དགུས་བསུ་མ་བྱུང་བས་ན། །གཡུལ་ངོ་
མ་བཟློག་དཔའ་བོ་མིན། །རྒྱ་གར་རྒྱ་ནག་བལ་བོད་ལ། །ཆིངས་དང་འདུན་མ་
མི་ཞུ་ལགས། །མཐའ་བདུད་གྲུ་གུ་བྱང་ཡུལ་གཉིས། །ལ་དང་ལུང་པའི་སྡོད་
ལུགས་དང་། །གཉེན་དང་ཉེ་བའི་བྱུང་ཁུངས་གཉིས། །ཚོང་དང་བྱ་བའི་དགའ་
སྡུག་བཅས། །ཞུ་འོས་ཡོད་ཀྱང་མི་ཞུ་བསམ། །མི་ཞུ་རྩ་བ་བཤད་པས་ན། །
གནའ་མི་རྒན་པོའི་ཞལ་རྒྱུན་ལ། །རྨ་བྱས་དབྱར་རྔ་རེ་བས་སྒུག །དུས་ཆར་མ་
༢༡



བྱང་རྒྱལ་ཁྲོས་ནས་ལས་དམག་དྲངས།
A
NI
འབབ་ཐན་པས་དེད། །གཡུ་འབྲུག་གསུང་སྙན་ག་ན་སྒྲོག །སྒྲོ་མདངས་ནགས་
ལ་ངོམ་ན་བསམ། །ནད་པས་ལྷ་རྗེ་རེ་བས་སྒུག །བཟང་དྲུག་མ་འཛོམ་ལག་པ་
སྐམ། །མཁས་ཀྱང་ལྷ་རྗེས་ཅི་ཞིག་བྱེད། །གསོལ་བ་ལྷ་ལ་བཏབ་ན་བསམ། །མ་
ངན་ཇོ་རུ་ནག་རྫོང་ལ། །སྐྱབས་ཞུ་འདུན་མ་མི་བསྒྲིག་བསམ། །ཐུབ་ན་བྱང་གི་
རྟིང་མ་ལེན། །མ་ཐུབ་བྱུང་ཡང་འགྱོད་རྒྱུ་མེད། །སོ་སོའི་དགྲ་སྐལ་སོ་སོས་ལས། །
གཅིག་ཕན་གཅིག་གནོད་དགོས་པ་མེད། །དྲང་དོན་གཞན་གནོད་སེམས་ལ་
གཟན། །དེས་ཀྱང་དགོས་མེད་ལས་རེད་བསམ། །ད་ནི་གླིང་དགྲ་བྱུང་བས་ན། །
འགྱོད་པ་ཐོག་རྒྱལ་ང་ལ་མེད། །མེད་དོན་རྩ་བ་བཤད་པས་ན། །དང་པོ་སྟག་
རོང་རྟ་ཇག་རྒྱུགས། །དེ་ལན་མ་བྱས་རང་ཚོད་བཟུང་། །བར་དུ་ར་མདའ་རྩ་
བརླག་བཏང༌། །དེས་ཀྱང་ལན་མེད་བཟོད་པ་སྒོམ། །དགྲ་དང་འཁྲུག་པ་མ་
བྱུང་ན། །ཡུལ་གཉིས་བདེ་བ་ཡོང་བས་བསམ། །བསམ་ཡང་ཕན་པ་མ་བྱུང་ན། །
བདེ་དོན་འཚོགས་པ་སྟོང་པ་རེད། །རང་བསམ་བཏང་བ་དོན་མེད་རེད། །བློ་
མང་བྱ་བ་བོར་བའི་གཞི། །སེམས་ཆུང་རང་སྡུག་ཉོ་བའི་གཞི། །མི་བྱེད་མི་
དགོས་བཞག་ནས་ཐོང་། །ད་བབ་ལས་ཀྱི་བཞག་སོ་ལ། །དགྲ་མེད་མ་བཟོད་
དགྲ་ཡོད་སེམས། །དམག་དང་བུ་རྟའི་རྩིས་བཤེར་བྱེད། །སོ་དང་ཤུལ་མ་རིམ་
བཞིན་གཏང་། །ས་དང་ལམ་འཕྲང་རིམ་བཞིན་སྲུང་། །ལས་ཅི་མ་ཡིན་ལ་སྡོད་
བློ་བྲལ། །འདིར་འཚོགས་བློན་པོ་ཤེས་ལྡན་རྣམས། །རེད་བསམ་སོ་སོའི་དམག་
གྲྭ་དེ། །གོ་ཡིག་ཁྲ་མོའི་ནང་ལྟར་བསྡུ། །མ་རེད་སྨྲ་ལན་མྱུར་དུ་ཤོད། །འདིར་
ཚོགས་ཡིད་ལ་དེ་ལྟར་བཟུང༌། །གླུ་གོ་ན་དཔའ་རྟུལ་ཡིད་ལ་ཞོག །མ་གོ་དྲི་བ་
མྱུར་དུ་གྱིས། །
ཞེས་རྒྱལ་པོ་ཆེན་པོ་ཅུང་ཐུགས་འཁྲུག་པ་ལྟ་བུས་གླུ་དེ་ལྟར་བླངས་པས།
33



གོ་ར་ཚྭ་རྫོང་།
-
----
-
---
-
བློན་ཚོགས་རྣམས་ནས་འོ་དེ་ལྟར་བདག་ཅག་རྣམས་ལ་རྒྱལ་པོ་ཆེན་པོས་བཀའ་་་
ཕབ་དོན་ལྟར། གླིང་མ་ངན་ཇོ་རུའི་དམག་དཔུང་དོན་མེད་ཧམ་ཤད་ཀྱིས་བྱང་
ཡུལ་ལ་བྱུང་ན་རང་དོན་ལ་ཤི་མི་ནུས་པ་སུ་ཡང་མེད་པས། རྒྱལ་པོ་ཆེན་པོས་
དགོངས་དོན་ལ་འགལ་མེད་ཀྱི་ཧུར་ཐག་ཞབས་ཞུས་བ སྒྲུབས་སོ་ཞེས་མགྲིན་་་་་་་
གཅིག་གིས་མངོན་པར་བསྟོད། དེའི་དུས་སུ་བླ་མའི་མདུན་ལུང་དང་བརྟག་པ་
ཞུ་བར་སྟག་རི་ཤེལ་ལུང་དུང་ཟླ་ཡ་མེད་གཙོས་མི་གསུམ་རྟ་གསུམ་ལ་རྟ་རལ་གོ་་་
མཚོན་སོགས་འབུལ་བ་དཔག་ཏུ་མེད་པའི་མཚན་དྲངས་བཅས་བསྐུར་ཏེ་བ ཏང་།
དེ་ནས་ཁོང་གསུམ་བྱང་འབྲས་མོའི་གཡས་ལུང་འོག་མ། སྦྲ་ཁང་ཧཱུྃ་ནག་འབར་
བའི་འགྲམ་དུ་རྟ་ལས་བབས་པ་དང་གྲྭ་དང་དབང་འབུམ་མེ་ནས་ཆིབས་ཁ་་་་་་
བླངས་ཏེ་ཐབ་ཚང་དུ་སོང་ཞིང་གདན་ལ་འཁོད་ནས་རྒྱུ་མཚན་རྣམས་ཞུས་པས།
དེར་ཡོད་ཀྱིས་བླ་མའི་མདུན་དུ་སྙན་སྒྲོན་ཞུས། རེ་ཞིག་ནས་ཐུན་གྲོལ་དེ་མདུན་
དུ་བཅར་བས་བླ་མ་ནི་སྔར་ལྟར་མི་འདྲ་བ་དབུ་རལ་པའི་གསེབ་ནས་མེ་སྟག་ཚྭ་་་
ཚྭ་འཕྲོ་བ། སྤྱན་གློག་དམར་འཚུབ་འཚུབ་ཀྱིས་ཕྱོགས་བཅུར་གཟིགས་ཤིང༌། །
ལྗགས་གློག་གི་རྣམ་པ་ལྟར་གཡོ་ཞིང་ཧཱུྃ་ཕཊཀྱི་སྒྲ་སྒྲོགས་པ་རབ་ཏུ་ཁྲོ་ཉམས་་་་་
དང་ལྡན་པར་བཞུགས་འདུག་པས། ཁོང་གསུམ་ཡང་འཇིགས་སྣང་བྱུང་སྟེ་ཕྱག་
ཕུལ་ཞིང་རྒྱལ་པོས་གནང་བའི་བཀའ་ཁྱབ་ཕྱག་རྟེན་བཅས་མདུན་དུ་ཕུལ་ཏེ་་་་་་
གནས་ལུགས་རྣམས་ལུས་འཚབས་མེད་པར་ཞུས་པས་བླ་མ་ནས་ཁྱེད་རྒྱལ་བློན་་་་
རྣམས་ཀྱིས་ད་ཙམ་མ་གཏོགས་མ་མཁྱེན་པ་ཅི་རེད། གླིང་མ་ངན་ཇོ་རུ་ནས་
ཕྱོགས་བཞིའི་རྫོང་ཆེན་དང་རྫོང་ཆུང་རྣམས་རིམ་བཞིན་གཏོར་ཏེ་ས་བཅུད་ཡུལ་
རྒྱན་རྣམས་འདྲེ་ཡི་ལུང་དང་བསྟུན་ནས་བླངས་པ་ཤེས་བཞིན་ཡིན་མོད། འོན་
ཀྱང་འདི་ལོ་ཡང་རང་ཅག་བྱང་ཡུལ་རྒྱལ་ཁབ་ཆེན་པོའི་རི་གཏེར་ཁྱིམ་གཞིས་ལ་
34



བྱང་རྒྱལ་ཁྲོས་ནས་ལས་དམག་དྲངས།
--
-
རྔམ་འདོད་ཀྱིས་ལྷ་ཀླུ་གཉན་གསུམ་གྱི་དམག་དཔུང་བྱང་དུ་ཁྱབ་ནས་ཟླ་བ་བཞི་
ཙམ་སོང་བ། དུས་དང་ལས་ཀྱི་དབང་གིས་རང་ཅག་གི་ལྷ་སྲུང་རྣམས་གཡུལ་ངོ་
ཕམ་པའི་སྟོབས་ཀྱིས་ཉིན་ལྟས་ངན་པ་དང་རྨིས་ལྟས་འཚུབ་པ་ཡིན་པས། ད་ནི་
ཕྱོགས་ཀྱི་རྒྱལ་ཁབ་རྣམས་ཀྱིས་ལུགས་ལྟར་དྲག་པོའི་དམག་དཔུང་གིས་ལན་སྤྲོད་
པ་ལེགས་གཞན་གྲོས་མང་ན་དོན་བོར་ཟེར་བ་ཡོང་། རང་ཡང་བྱང་ཡུལ་རྒྱབ་
ཁབ་ཏུ་གནས་ནས་མི་ལོ་བཅུ་གཉིས་ཙམ་ཕྱིན་པ་ལ། སྐུ་རིམ་དང་དྲག་པོའི་
བདེན་བརྡར་བཅས་གང་འགྲུབ་ཞུ་ཆོག་ཅེས་བཤད་དོ། །ཕུར་པ་ཞིག་བློན་དུང་
ཟླ་ཡ་མེད་ལ་གནང་འདི་ལུས་དང་མ་བྲལ་བར་གྱིས་དང་ཁྱོད་རང་ལ་ཕན་ཐོགས་
པའི་དུས་ཡོང་། ཞེས་གནང་ཞིང་རྒྱལ་པོའི་མདུན་དུ་ཡང་ཞུ་ཡིག་བཀའ་ཁྱབ་
བཅས་གནང་། སྟག་རི་གསུམ་ཡང་ཕོ་བྲང་ལ་འབྱོར་ཏེ་བཀའ་ཁྱབ་རྟེན་བཅས་
ཕུལ། དེ་ནས་རྒྱལ་བློན་རྣམས་ཀྱིས་ཞིབ་པར་གཟིགས་ཏེ་བཀའ་གྲོས་མང་དུ་
མཛད་མཐར་གྲོས་ཀྱི་བབས་སོ་རྒྱལ་པོ་ཆེན་པོ་ནས་དམག་བསྐུལ་གྱིས་གླུ་འདི་་་་་
སྟག་མོའི་ངར་སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མཁྱེན་ཅིག་སྲོག་བདག་འབར་བ་བཙན། །རྒྱལ་པོའི་བྱུས་ལ་བྱ་ར་གྱིས། །མཁྱེན་
གཉིས་ཕོ་ལྷ་ཧ་བ་བདུད། །དམག་དང་བུ་རྟའི་ཁ་འཛིན་གྱིས། །ཡུལ་བདག་
བྲག་དམར་ཟངས་ཡག་དང་། །བླ་རི་དགྲ་རྒོད་མདུང་རྩེ་སོགས། །རང་ཡུལ་ཕ་
མཁར་ཚུགས་པར་ཤོག །ས་འདི་བྱང་ཡུལ་སྐྱིད་པའི་ཡུལ། །གཡེར་མོ་དཔལ་གྱི་
ཐང་སྟོད་ན། །ཕོ་བྲང་གནམ་རྫོང་ཕྱུག་མོ་ཡི། །འདུ་ར་སྟོང་ཤོང་སྨུག་མོ་ཟེར། །
ང་འདྲ་སྟོབས་ཆེན་གོ་ར་རྒྱལ། །རུས་དང་བརྒྱུད་པ་སོག་ནས་ཆད། །བྷ་ཏ་ཧོར་
གྱི་རྒྱལ་པོ་ལ། །སྟག་ཕྲུག་འདྲ་བའི་བུ་གསུམ་སྐྱེས། །ཆེ་བ་སྐར་མ་ཁྲི་ཐུབ་དེ། །
35



་་
གོ་ར་ཚྭ་རྫོང་།
སྦེ་ཧར་རྒྱལ་པོའི་ཕ་མྱེས་ཡིན། །འབྲིང་བ་ཀླུ་ཁྲི་འབུམ་ཐུབ་དེ། །གྲུ་གུ་རྒྱལ་
པོའི་མེས་པོ་ཡིན། །ཐ་ཆུང་སྟོབས་ལྡན་གཞོན་ནུ་དེ། །བྱང་གོ་ར་རྒྱལ་པོའི་སྐྱེས་
པོ་ཡིན། །མི་ཆུང་སོག་གི་བརྒྱུད་པ་ཡིན། །དཔའ་མི་ཆུང་རྒྱ་རྡོ་ངོ་དམར་ཡིན། །
གཏམ་བྱས་ན་ལུང་ཆེན་ཆུ་འབབ་རེད། །དེ་སྔ་ཉི་མའི་ཕྱིན་ཆད་ལ། །དགྲ་མ་
བརྒྱབ་པ་ལ་གཅིག་ཀྱང་མེད། །མ་ཐུབ་པ་ལ་གཉིས་སུ་མེད། །སྟོང་ལམ་གཡུ་
འབྲུག་སྔོན་མོ་དེ། །ལྷོ་སྤྲིན་ཕྱུག་མོའི་དཔུང་དང་བསྡེབས། །གྲགས་ཟེར་ན་འབྲུ་
དྲུག་ཐང་ལ་བསྙལ། །ལྷོ་རོང་ཁུ་བྱུག་སྔོན་མོ་དེ། །ལྗོན་ཤིང་ཕྱུག་མོའི་དཔུང་
དང་བསྡེབས། །གྲགས་ཟེར་ན་རི་ལུང་འགྱུར་སྙན་བཀང་། །བྱང་རྗེ་ཐོག་རྒོད་
ཁྲི་བཙན་རྒྱལ། །འབུམ་དམག་ཕྱུག་མོའི་དཔུང་དང་བསྡེབས། །འཐབ་ཟེར་ན་
ཤ་ལམ་ཁྲག་ལམ་འཐེན། །དེ་སྔ་ཉི་མའི་ཕྱིན་ཆད་ལ། །བློན་ཆེན་བློ་དང་མངའ་
འབངས་བྱུས། །མི་བསད་རྟ་དེད་ཕྲན་བུ་ལ། །ལན་མེད་བཞག་ན་འདུག་བདེ་
བསམ། །གནའ་མི་རྒན་པོའི་ཞལ་རྒྱུན་ལ། །དང་པོ་ཚོད་ཟིན་མཁས་པ་ཟེར། །
བར་དུ་བཟོད་སྒོམ་མཁས་པའི་རབ། །ཐ་མ་འགྱོད་མེད་དཔའ་བོའི་རབ། །ད་
ནི་འགྱོད་མེད་སྔོན་གྱི་ལས། །བྱང་ཡུལ་ཤོག་ཆེན་བཅོ་བརྒྱད་ཡོད། །ཤར་དུ་
འབུམ་སྡེ་གསུམ་གྱི་དཔོན། །སྦྲ་རི་སྟོང་ཤོང་སྨུག་མོ་ནས། །ཐོག་རི་གཡུ་འབྲུག་
དགྲ་འདུལ་བུ། །མ་སྡོད་ལ་མོ་ཆས་ལ་ཤོག །དམག་ལྕགས་ཁྲབ་ལྔ་ཁྲི་ལྔ་སྟོང་དེ།།
མི་ཕོ་དར་བབ་རྩལ་ལྡན་དང༌། །དགྲ་སྲོག་གཅོད་པའི་མཚོན་ཆ་དང་། །རང་
སྲོག་ཁེབས་པའི་ཁྲབ་རྨོག་བཞི། །རྟ་ཕོ་ཤེད་ལྡན་བང་ཡོད་བཅས། །ཁྲི་ཐང་
གད་པའི་འདུས་མདོ་ལ། །མ་སྡོད་འབུམ་སྒར་ཐོབ་ལ་ཤོག །ལྷོ་རུ་འབུམ་སྡེ་
གསུམ་གྱི་དཔོན། །སྦྲ་ཆེན་སྟོང་རི་འབུམ་རྫོང་ནས། །ཐོག་རི་སྟོང་ཁྲི་ཡ་མེད་བུ།།
མ་སྡོད་ལ་མོ་ཆས་ལ་ཤོག །དམག་གསེར་ཁྲབ་ལྔ་ཁྲི་ལྔ་སྟོང་དེ། །མི་ཕོ་དར་
36



བྱང་རྒྱལ་ཁྲོས་ནས་ལས་དམག་དྲངས།
བབ་རྩལ་ལྡན་དང༌། །དགྲ་སྲོག་གཅོད་པའི་མཚོན་ཆ་དང་། །རང་ལུས་བརྟེན་
པའི་ཁྲབ་རྨོག་བཞི། །རྟ་ཕོ་ཤེད་ལྡན་བང་ཡོད་བཅས། །ལྷོ་ཐང་ན་བ་ལེབ་ཆེན་
ལ། །མ་སྡོད་འབུམ་སྒར་ཐོབ་ལ་ཤོག །ནུབ་ཏུ་འབུམ་སྡེ་གསུམ་གྱི་དཔོན། །སྦྲ་
ཆེན་ཁྱུང་ནག་སྒྲ་གུར་ནས། །ཐོག་རི་སྟོང་སྟག་དམར་པོ་བུ། །མ་སྡོད་ལ་མོ་
ཆས་ལ་ཤོག །དམག་ཟངས་ཁྲབ་ལྔ་ཁྲི་ལྔ་སྟོང་བཅས། །མི་ཕོ་དར་བབ་རྩལ་
ལྡན་དང༌། །རྟ་ཕོ་ཤེད་ལྡན་བང་ཡོད་བཅས། །དགྲ་སྲོག་གཅོད་པའི་མཚོན་ཆ་
དང་། །རང་སྲོག་ཁེབས་པའི་ཁྲབ་རྨོག་བཞི། །འབྲས་མོའི་གཡུ་ལུང་སུམ་མདོ་
ལ། །མ་སྡོད་འབུམ་སྒར་ཐོབ་ལ་ཤོག །བྱང་དུ་འབུམ་སྡེ་གསུམ་གྱི་དཔོན། །སྦྲ་
རི་སྨུག་པོ་འབྲོང་ཆུང་ནས། །སྟག་རི་སྟོང་བདུད་ཡ་མེད་བུ། །མ་སྡོད་ལ་མོ་
ཆས་ལ་ཤོག །དམག་དངུལ་ཁྲབ་ལྔ་ཁྲི་ལྔ་སྟོང་དེ། །མི་ཕོ་དར་བབ་རྩལ་ལྡན་
དང་། །རྟ་ཕོ་ཤེད་ལྡན་བང་ཡོད་བཅས། །དགྲ་སྲོག་གཅོད་པའི་མཚོན་ཆ་དང་།།
རང་ལུས་འཚོ་བའི་ཁྲབ་རྨོག་བཞི། །བྱང་ཨ་མོའི་ལྷ་ཐང་གོང་མ་ལ། །མ་སྡོད་
འབུམ་སྒར་ཐོབ་ལ་ཤོག །དབུས་སུ་འབུམ་སྡེ་གསུམ་གྱི་དཔོན། །གཡུ་སྦྲ་མཐིང་
ཤོག་ཕྱུག་མོ་ནས། །སྟག་རི་རྒྱ་སྟག་དམར་ལུ་བུ། །དམག་གཡུ་ཁྲབ་ལྔ་ཁྲི་ལྔ་
སྟོང་དེ། །མི་ཕོ་དར་བབ་རྩལ་ལྡན་དང་། །རྟ་ཕོ་ཤེད་ལྡན་བང་ཡོད་བཅས། །
དགྲ་སྲོག་གཅོད་པའི་མཚོན་ཆ་དང་། །རང་ལུས་བརྟེན་པའི་ཁྲབ་རྨོག་བཞི། །
ཤར་རྫོང་སྐྱ་རིང་དགུ་ཐོག་ཟུངས། །གཡུ་སྦྲ་མཐིང་ཤོག་གུང་དགུ་ནས། །
མགྱོགས་པའི་རླུང་ནག་རྗེས་གཅོད་བུ། །ཆིག་འབུམ་ལྔ་ཁྲི་ལྔ་སྟོང་བཅས། །ལྷོ་
རྫོང་རྡོ་མཁར་དགུ་བརྩིག་ཟུངས། །སྦྲ་ཆེན་ཁྲ་མོ་ལྡེང་ལྡེང་ནས། །བཙན་རྗེ་
བཙན་དམར་ཁ་ཤོ་ཁྱོད། །ཆིག་འབུམ་ལྔ་ཁྲིའི་དཔུང་དང་བཅས། །ནུབ་རྫོང་
ལྕགས་ར་དགུ་བརྩིག་ནས། །སྦྲ་རི་བྲག་ནག་འགྱིང་རྫོང་ནས། །རྒོད་པོའི་གློག་



གོ་ར་ཚྭ་རྫོང་།
ལྕམ་འཕར་མ་ཁྱོད། །ཆིག་འབུམ་ལྔ་ཁྲིའི་དཔུང་དང་བཅས། །བྱང་རྫོང་བྱེ་
དམར་དགུ་ཐོག་ཟུངས། །ང་རང་གོ་ར་རྒྱལ་པོ་ལ། །གྲོས་རོགས་ཤེལ་ལུང་དུང་
ཟླ་གཅིག །སྟོང་གཤོང་བུ་ཡི་ཐོག་རྒོད་གཉིས། །བཙན་རྒྱལ་ནམ་མཁའ་གློག་
འོད་གསུམ། །རང་ཤོག་འབུམ་དམག་གསུམ་གྱིས་བསྐོར། །ཕོ་བྲང་གནམ་རྫོང་
ཕྱུག་མོ་ལ། །མི་འཇིགས་གསེར་ཁྲི་གནོན་རྒྱུ་ཡིན། །རུ་བཞི་དམག་གི་གོང་བ་ན།།
སོ་དང་ཉུལ་མ་མ་ཆད་ཅིག །ངར་མ་མཚོན་ལ་དུག་ཆུ་སྒྲོན། །འབུམ་མེ་ཁྲབ་
ཀྱིས་རྒྱུན་ཐག་བསྡམ། །ཁྲ་རིང་མདུང་ལ་ངར་ཆུ་ལུད། །འདོ་བ་རྟ་ཕོ་ཆས་ཀྱིས་
གསོས། །དགོས་མཁོའི་ཆས་ནོར་རྫོང་ནས་ལོངས། །བྱང་རྗེ་རྒྱལ་པོའི་དམག་
ཁྲིམས་ལྟར། །དོན་མེད་རི་ལུང་མགྲོན་པོ་དང་། །མི་སྡེ་རང་ཡུལ་དྲང་པོས་
ཕྱོགས། །མི་བསད་འཕྲོག་བཅོམ་གཡོ་སྒྱུའི་རིགས། །དོན་མེད་ཧམ་བཤད་
འཛིང་རྩོད་བཅས། །འགལ་བ་བྱུང་ན་ཁྲིམས་ལ་སྦྱར། །ནང་འཁྲུག་ཧམ་གཏམ་
མགོ་བསྐོར་དང་། །ཤོ་དང་མིག་མངས་རྩེད་མོའི་རིགས། །དམུ་གབ་ཡིན་པས་
ཆོགས་རྒྱུ་མིན། །དེ་བར་རང་སེམས་དམ་ལ་ཚུད། །སེམས་ཆུང་སྣང་བ་འཁྲུལ་
དགོས་མེད། །སྐྱེས་ནས་མི་ཤི་གང་ཡང་མེད། །དགྲ་འདྲེ་གླིང་དམག་བྱུང་བའི་
དུས། །ང་རང་རྒྱལ་པོ་ཕྱིན་ཆད་དང་། །རྟ་རྫི་ཆུ་ལེན་ཡན་ཆོད་ནས། །རྟིང་མ་
དཔུང་གིས་ཅི་ཆོད་གྱིས། །ཆེ་འདོད་གསེར་ཁྲི་འཛིན་རྒྱུ་མེད། །སྐྱིད་འདོད་རང་
མཁར་བཟུང་རྒྱུ་མེད། །དགྲ་བྱུང་ན་མདུང་སོ་མཉམ་གཡུགས་དང༌། །གྲོགས་
བྱུང་ན་གྲི་རྩེ་ཁམ་བགོས་བྱེད། །ཤི་ཟེར་ན་དུར་ས་མཉམ་འདེབས་བྱེད། །
གསོན་བྱུང་ན་གདན་ཁྲི་མཉམ་བཟུང་བྱེད། །ལས་ཅི་མ་ཡིན་ལ་སྡོད་རྒྱུ་མིན། །
གླུ་གོ་ན་རྣ་བའི་བདད་རྩི་གྱིས། ། མ་གོ་གླུ་ལ་འགྲེལ་བ་མེད། ། འདིར་
ཚོགས་ཀུན་གྱི་ཐུགས་ལ་ཞོག།
38



བྱང་རྒྱལ་ཁྲོས་ནས་ལས་དམག་དྲངས།
ཅེས་གླུ་དེ་ལྟར་བླངས་ནས་ཞུམ་པའི་ཉམས་སྣང་མེད་པར་བཞུགས། བློན་པོ་
རྣམས་ནས་ཀྱང་མགྲིན་གཅིག་གིས་འོ་ལགས་སོ། །རྒྱལ་པོ་ཆེན་པོའི་བཀའ་ཡི་བསྒོ་
བ་ལྟར་སྒྲུབ་བོ་ཞེས་རང་རང་གིས་སྡེ་ཚན་ནང་དུ་བབས་ཏེ་བཀའ་ཡི་བྱེད་པ་བང་་་
མིས་ཁྱབ་པར་བྱས་ཏེ་ཉིན་གསུམ་གྱི་སྔ་དྲོ་མཁར་སྒོ་གཅིག་ནས་ཐོན་པ་བཞིན། རུ་
བསྒོས་ལྟར་གྱི་སོ་སོའི་ལས་དམག་དྲངས་ཤིང་། རྒྱ་མཚོ་འཕྱུར་འཕྱུར། མེ་ལྕེ་
མཆེད་མཆེད། མི་ཡི་ཀི་སྒྲ། རྟ་ཡི་རྨིག་སྒྲ་བཅས། རི་བོ་འགུལ། ས་གཞི་མེར་
མེར་དང་ཤིག་ཤིག་གིས་རྒྱལ་པོའི་བཀའ་ལྟར་དམག་གཤར་ཏེ། ལྟ་བ་མིག་གིས་མི་
བཟོད། བསམ་པ་སེམས་ཀྱིས་མི་ལོང་བ་ཞིག་བྱས་ཏེ་སྒར་བཏབ། ཉི་མ་དེའི་ཕྱི་
ཉིན་དམག་གི་སྒྲིག་ལམ་ལྟར་མི་རྟའི་བརྩིས་བླངས་ཏེ་སོ་སོའི་ཁེལ་འདོན་ཕེལ་བར་་་
བྱས། དེ་ནས་ཉིན་ལྟར་རྒྱལ་བློན་རྣམས་བཀའ་གྲོས་ལ་བརྩོན་ཏེ། བཟའ་བཏུང་
གི་ལོངས་སྤྱོད་མཛད་བཞིན་གསུང་གླེང་དུ་མའི་མཐར། གོང་བློན་ཆེན་པོ་གཡུ་
འབྲུག་དགྲ་འདུལ་དེས་བྱུས་དོན་གླུ་རུ་བླངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུཾ། ཀླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་མཐོན་པོའི་གཞལ་ཡས་ནས། །སྲོག་བདག་འབར་བ་ཁྲག་མིག་
མ ཁྱེན། །དགྲ་ཁྲག་དྲོན་མོ་ཞལ་ལ་གསོལ། །བར་སྣང་རླུང་གི་ནང་ཤེད་ནས། །
བདུད་བཙན་ཧ་བ་སྲོག་ལ་རྔམ། །ས་གཞི་སྲ་བརྟན་ཁོང་སེང་ནས། །ཡུལ་
བདག་ཟངས་རི་མྱུར་མགྱོགས་ཆེ། །དམག་དང་བུ་རྟའི་ཁ་འཛིན་མཛོད། །ས་
འདི་བྱང་ཡུལ་འདོད་དགུའི་ཞིང་། །གཡེར་མོ་ཐང་གི་ཐང་སྟོད་ལ། །ཕོ་བྲང་
གནམ་རྫོང་ཕྱུག་མོ་རེད། །ང་འདྲ་ཐོག་རི་གཡུ་འབྲུག་བུ། །སྡང་བ་དགྲ་ཡི་ཐོ་
བ་རེད། །བྱམས་པའི་གཉེན་ལ་དར་དཀར་རེད། །ཡང་དག་དོན་གྱི་འདྲ་མ་ལ། །
འགྲན་མེད་སྟོབས་ཀྱི་མངའ་བདག་དེ། །ཐོག་རྒྱལ་ཁྲི་བཙན་དབུར་བཞུགས་



གོ་ར་ཚྭ་རྫོང་།
པའི། །གྲལ་འདིར་ཚོགས་བློན་པོས་གླུ་ལ་གསོན། །གནའ་མི་རྒན་པོའི་ཞལ་རྒྱུན་
ལ། །དགུང་ལྷོ་སྤྲིན་དཔུང་ཚོགས་དབྱར་ལ་རུག །འབྲུག་ཐོག་བཟུང་བྲག་
དཀར་མ་གཏོར་ན། །དགུང་སྟོང་འུར་བཀང་བ་སྟོང་པ་རེད། །ཤིང་ཤུག་གུའི་
ལོ་མ་དཔྱིད་ལ་སྔོ། །བྱ་ཁུ་བྱུག་འགྱུར་གླུ་མ་བླངས་ན། །བྱང་ལུང་སྟོང་འགྲིམ་
པ་དོན་མེད་རེད། །སྟག་དམར་ཡག་གྲྭ་འཛུམ་ནགས་ནས་རྒྱས། །ཁ་དུང་སོས་
ཤ་དམར་མ་ཟོས་ན། །རི་ནགས་མ་འགྲིམ་པ་དོན་མེད་རེད། །བྱང་གོ་རའི་
དམག་དཔུང་མཁར་ལ་འཛོམས། །དགྲ་གླིང་ལ་ཤ་ལན་མ་འཕྲོད་ན། །དམག་
ལུང་སྟོང་བཟུང་བ་དོན་མེད་རེད། །བྱང་གླིང་འདུན་མ་བོར་བས་ན། །ཅི་བྱུང་
སྔོན་གྱི་བསྐོས་པ་རེད། །བཞུགས་འོས་རྒྱལ་པོ་མཁར་ལ་བཞུགས། །འབངས་སྡེ་
ཁྲ་མོའི་མགོ་འཛིན་མཛོད། །འགྲོ་འོས་སྟག་རི་དཔུང་དམག་བཅས། །མི་སྡོད་
ཤར་རེ་ཆས་ན་བསམ། །དགྲ་ལ་ཁར་ཐུག་ན་ཤ་སོད་བྱེད། །ལུང་ཁུང་ཐུག་ན་
ཉ་གསོད་བྱེད། །རྟིང་མས་རྒྱ་དབུས་གྲགས་ལེ་བྱེད། །ཁེ་ཕམ་བྱ་བ་ལེགས་ཉེས་
ཀུན། །ཆ་དང་བང་མིའི་ལམ་སོ་བཙུགས། །རེད་མིན་མདུན་གྲོས་མཛད་པར་ཞུ།
གསན་ན་རྣ་བའི་དཀྱིལ་དུ་ཞོག། མ་གསན་ཚིག་ལ་བསྐྱར་ལེན་མེད། །
ཅེས་གླུ་དེ་ལྟར་བླངས་པས་ཐམས་ཅད་ནས་འོ་དེ་རང་བྱེད། དེ་སྔོན་རང་
ཅག་རྣམས་ཤོག་གཉིས་སྡོད་བདེ་ཞིག་བྱུང་ན་མི་ཤི་ཟོག་ཤོར་ཕྲན་བུ་བྱུང་བར་དེ་
ལན་མ་སྤྲད་བསྡད་པ་ལགས་ཀྱང་། ཁོ་གླིང་དཀར་ནས་འབྲོང་གསད་ཐོག་རྔ་
མས་གྲབ། རྐྱང་བསད་ཐོག་ལག་པས་འཁྲབ་ཟེར་བ་ལྟར། རང་ཅག་བྱང་ཡུལ་
གྱི་རྒྱལ་གཞིས་རི་གཏེར་ཁྱིམ་ནོར་བཅས་ལ་རྔམ་པ། ཉིན་མོའི་ལྟས་དང༌། །
མཚན་མོའི་རྨི་ལམ། ཨ་མྱེས་ལུང་བཅས་གང་ལ་དཔྱད་ཀྱང་དགྲ་གླིང་དཀར་གྱི་
དམག་དཔུང་སྔ་ཕྱི་མ་གཏོགས་འབེབས་རྒྱུ་ཐག་ཆོད་རེད་པས། དེ་བར་ཕས་
40



བྱང་རྒྱལ་ཁྲོས་ནས་ལས་དམག་དྲངས།
རྒོལ་གྱིས་རྟིང་མ་ལེན་པ་དགའ་ཟེར་ཏེ་ཐག་བཅད། ཡང་དུ་དམག་རྩིས་བླངས་
ཏེ་འགྲོ་བར་བརྩམས་པ་ལ། རྒྱལ་པོ་ཡང་མཉམ་དུ་དམག་ལ་ཕེབས་རྒྱུའི་གླུ་འདི་
ལྟར་ཐོག་རྒྱལ་ཁྲི་བཙན་ནས་ཤ་ཟན་སྟག་གླུ་དགུ་འགྱུར་རིང་མོ་ལ་དྲངས་སོ། །
ཨོཾ་མ་ཎི་པདྨེ་ཧཱུཾ། ཀླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མཁྱེན་གཅིག་དགོངས་གཉིས་འབར་བ་བདུད། །རྒྱལ་པོའི་དབུ་འཕང་དགུང་ལ་
བསྟོད། །ཧ་བ་བདུད་བཙན་སྲོག་ལ་རྔམ། །རང་ཕྱོགས་བུ་རྟའི་ཁ་འཛིན་གྱིས། །
ཡུལ་ལྷ་བྲག་དམར་ཟངས་ཡག་དང༌། །བླ་རི་དགྲ་རྒོད་མདུང་རྩེ་བཅས། །མ་
སྡོད་མཉམ་ཆས་དཔུང་རོགས་གྱིས། །མི་ལ་དཔའ་བའི་མཐུ་ནུས་བྱིན། །རྟ་ལ་
མི་འགྱེལ་དཔུང་བརྟན་མཛོད། །མཚོན་ལ་རྣོ་བའི་ངར་ཆུ་ལུད། །ཕ་རོལ་དགྲ་
བོའི་བླ་ཚེ་འཕྲོག །ས་འདི་སྐྱིད་མོ་བྱང་གི་ཡུལ། །གཡེར་མོ་པདྨ་མཐོང་སྐྱིད་ཀྱི། །
ཕོ་བྲང་གནམ་རྫོང་ཕྱུག་མོ་རེད། །ང་འདྲ་སྟོབས་ཆེན་གོ་ར་རྒྱལ། །ཐོག་རྒྱལ་ཁྲི་
བཙན་མིང་དུ་འབོད། །འབྱུང་བ་བཞི་ལ་རང་དབང་ཐོབ། །ཆེ་བཙན་སྟག་གི་
བརྒྱུད་པ་ཡིན། །དེ་ནས་འདིར་ཚོགས་བློན་པོ་དང༌། །ལས་དམག་ཁྲ་མོ་གླུ་ལ་
ཉོན། །སྐྱིད་མོ་བྱང་ཡུལ་རི་དྲུག་ལ། །མི་སྐྱིད་དགྲ་འདྲེ་གླིང་དུ་བྱུང་། །མ་ངན་
ཇོ་རུ་ཁྲམ་པའི་བུ། །དང་པོ་རྟ་ཁྱུ་ཇག་ལ་དེད། །མ་ཚད་ར་མདའ་སྟག་རའི་
དཔུང་། །ཆིག་སྟོང་དྲུག་བརྒྱ་ཐང་ལ་བརྡབ། །སྟོང་ཁྲི་ཡ་མེད་གཙོར་བྱས་པའི། །
མི་བདུན་སྤྲང་པོ་རང་ཡུལ་བརྒྱབ། །མི་ཚད་བྱང་ལ་རྒོལ་བས་ཟེར། །ཉིན་ལྟས་
མཚན་ལམ་ལུང་དང་བརྟག །མ་བྱུང་མེད་པའི་ལས་འགའ་བྱུང་། །འབུམ་
དམག་མི་འདྲེན་དཀའ་མོ་རེད། །ཡང་དག་དོན་གྱི་འདྲ་མ་ལ། །བྱེས་ལ་སོང་
དང་གཞིས་ལ་བསྡད། །དགྲ་ཇོ་རུ་བུ་ལ་གབ་པ་མེད། །རྒྱལ་པོ་མི་སྡོད་འགྲོ་རྒྱུ་
ཡིན། །འགྲོ་དོན་རྩ་བ་བཤད་པས་ན། །བྱང་ཡུལ་རྒྱལ་པོའི་བློན་འབངས་
41



གོ་ར་ཚྭ་རྫོང་།
དཔུང་། །དེ་སྔ་ཉི་མ་ཕན་ཆད་ལ། །སྐྱིད་ན་རྟ་ཁ་མཉམ་འཚོ་བྱས། །སྡུག་ན་
བེར་ཀ་མཉམ་བཟུང་བྱས། །དཔོན་དྲིན་འབངས་ལ་མ་སྐྱོང་མེད། །འབངས་
དྲིན་དཔོན་ལ་མ་ཞུས་མེད། །ད་བབ་དུས་ཀྱི་བཞག་མཚམས་ལ། །དཔའ་བོའི་
དཔུང་པ་མཉམ་བསྒྲིགས་ཀྱིས། །ཤ་ཕ་གླིང་ལ་མཉམ་ཆས་བྱེད། །ཏིང་མ་རེས་
བབ་གཅོད་རྒྱུ་ཡིན། །ལག་དམར་མི་ཤ་ལེན་རྒྱུ་ཡིན། །རྒོད་པོའི་དཔུང་པ་ངོམ་
རྒྱུ་ཡིན། །མགྱོགས་པའི་བང་ཁ་གཏོང་རྒྱུ་ཡིན། །རྒྱལ་པོ་གཞིས་སྡོད་བྱེད་རེ་
བྲལ། །དཔྱད་ན་འདྲ་མ་འདི་འདྲ་འདུག །ལྷོ་སྤྲིན་དགུང་ལ་ཆས་པའི་དུས། །
གཡུ་འབྲུག་མེད་ན་ལོ་ལེ་མིན། །བྲག་དཀར་གདོང་ལ་གནད་ཅིག་ཡོད། །རྒྱ་
མཚོའི་གྲུ་གཟིངས་བཏང་བའི་དུས། །དུང་དཀར་མེད་ན་ལོ་ལེ་མིན། །ཆུ་སྲིན་
གདོང་ལ་གནད་ཅིག་ཡོད། །བྱང་དཔུང་གཡུལ་ལ་ཆེས་པའི་དུས། །རྒྱལ་པོ་མེད་
ན་ལོ་ལེ་མིན། །ཇོ་རུའི་གདོང་ལ་གནད་ཅིག་ཡོད། །རང་ཡུལ་བྱང་གི་གཞི་ས་
ལ། །དཔུང་དམག་ཉིས་འབུམ་ལྔ་ཁྲིས་བཟུང་། །ཤེལ་ལུང་དུང་ཟླ་ཡ་མེད་ལ། །
དཔའ་རོགས་སྟོང་ཤོང་ཐོག་རྒོད་གཉིས། །སྟག་རི་བྱ་རི་མིག་གཅིག་གསུམ། །
མཁར་ཆེན་འབུམ་ཐུབ་གློག་འོད་བཞིས། །རང་ཡུལ་གཞིས་གོ་ཆོད་པར་གྱིས། །
མི་འགྱུར་བློ་ཡི་རྫི་བོ་ལ། །བློན་རྒན་ཤེས་པ་རབ་སྣང་ཡོད། །ཕན་ཚུན་སྐྱིད་
སྡུག་གང་བྱུང་ལ། །ཆད་མེད་བང་མི་རྒྱུན་དུ་བཞག །གངས་ཨ་ཡུལ་དྲེལ་ལ་
དཀར་མོ་ལ། །ལམ་སྲུང་རྟ་དམག་ཆིག་བརྒྱ་ཞོག །རྫ་ཡར་ཡུར་ལམ་འཕྲང་རིང་
མོ་ལ། །འཕྲང་སྲུང་རྟ་དམག་ལྔ་བཅུ་ཞོག །ལམ་དེ་གཉིས་མ་གཏོགས་ལམ་སོ་
མེད། །བློན་ཆེན་གཡུ་འབྲུག་དགྲ་འདུལ་ལ། །རུ་བཞིའི་འབུམ་དམག་སྟག་རི་
བཅས། །སྟག་གཟིག་ཡུལ་ནས་ཆས་ལ་ཤོག །སྐྱེས་པའི་མི་དེ་སོད་ལ་ཤོག །
བཞེངས་པའི་མཁར་རྫོང་ཤིག་ལ་ཤོག །སྟག་རོང་བློན་གཉིས་དམར་བས་ཐོངས།།
42



བྱང་རྒྱལ་ཁྲོས་ནས་ལས་དམག་དྲངས།
རྒྱུགས་རྟ་སྔོ་ཁྲ་རང་བདག་སྤྲོད། །ང་དང་སྟོང་ཁྲི་ཡ་མེད་གཉིས། །གྲོས་ཡ་རྒྱ་
སྟག་དམར་པོ་གསུམ། །བཙན་རྒྱལ་ནམ་མཁའ་གློག་འོད་བཞི། །འབུམ་དམག་
སྟག་རིའི་དཔུང་དང་བཅས། །ཨ་གྲག་སྒང་ལམ་བཟུང་ནས་ཡོང་། །གཅེས་པའི་
མི་དང་བསོག་པའི་རྒྱུ། །གཅིག་མེད་རྩ་བ་ཕུད་ནས་ཡོང་། །དེ་ནས་རྨ་ཡུལ་
ཐང་ལ་འབབ། །གླིང་དཀར་སེར་བས་བཅོམ་འདྲ་བྱེད། །ཕར་ཤོར་རྒྱུ་དེ་ཚུར་
ལ་ལེན། །ཤ་དམར་བཀྲམ་ལ་ཁྲག་དམར་འདྲེན། །མ་བྱས་བྱང་རྗེ་མིན་རྟགས་
གྱིས། །གླུ་གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་པས། ཐོག་རི་གཡུ་འབྲུག་དགྲ་འདུལ་ནས། ཀྭ་ཡེ་
རྒྱལ་པོ་ཆེན་པོ་གསན་འཚལ། ངེད་ཅག་བྱང་ཡུལ་གྱི་རྒྱལ་ཁབ་ཆེན་པོའི་སྐྱིད་
སྡུག་གི་རེ་ལྟོས། སྐྱབས་ཡུལ་གྱི་དཔོན་པོ་རྒྱལ་པོ་ཁྱེད་ཡིན་པ། བདག་ཅག་བློན་
པོ་རྣམས་དང་འབངས་མི་རྣམས་ཀྱི་བསམ་པ་ཕྱོགས་བསྡུས་ཀྱི་ཞུ་བ་འདི་འདྲ་་་་་
ཞིག་ཡོད་པས་སྙན་གྱིས་གསན་པར་འཚལ་ཟེར་ཏེ་ངག་རྟ་བྱང་གླུ་ཁུ་བྱུག་ལྡེམ་གླུ་
ལ་དྲངས་པ་འདི་ལྟར་ལགས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མཁྱེན་ཅིག་སྲོག་བདག་འབར་བ་དང་། །ཧ་བ་བདུད་བཙན་བྲག་དམར་ཟངས། །
རྒྱལ་པོའི་བྱུས་མཐའ་བརྟན་པར་ཤོག །ས་འདི་བྱང་ཡུལ་ནོར་བུའི་ཞིང་། །
གཡེར་མོའི་མེ་ཏོག་པད་ཚལ་གྱིས། །ཕོ་བྲང་གནམ་རྫོང་ཕྱུག་མོ་ཡི། །ཚོམས་
ཆེན་པདྨ་སྟོང་ལྡན་རེད། །ང་འདྲ་ང་ངོ་མ་ཤེས་ན། །སྦྲ་རྫོང་མཐིང་ཤོག་སྔོན་
མོ་ནས། །ཐོག་རི་གཡུ་འབྲུག་དགྲ་འདུལ་ཟེར། །མ་ཐུབ་དགྲ་བོའི་ལྟག་བདུད་
ཡིན། །མ་ནུས་གཉེན་གྱི་བཅོལ་ཡ་ཡིན། །དེ་ནས་རྒྱལ་བློན་འདིར་ཚོགས་
དཔུང་། །མ་ཡེངས་སྙན་གྱི་དབང་པོ་གཏོད། །འདི་ལོ་ཉིན་ལྟས་མཚན་ལམ་
A



གོ་ར་ཚྭ་རྫོང་།
ངན། །ཡུལ་ལ་མི་བདེ་དུས་ཟིང་བྱུང་། །གླིང་དཀར་ཇོ་རུའི་དགྲ་ལྟས་འདྲ། །
འོན་ཀྱང་བྱང་དམག་ཕར་ཆས་འདི། །འགྱོད་མེད་རྒྱལ་འབངས་བློ་གྲོས་རེད། །
ལན་ཅིག་རྒྱལ་པོ་གཞིས་ལ་བཞུགས། །རང་སྡེ་ཁྲ་མོའི་མགོ་འཛིན་མཛོད། །
གསེར་ཁྲི་སེར་པོའི་གོང་ནོན་མཛོད། །དམག་དང་བྱུས་ཀྱི་འགྲོ་ལུགས་དང༌། །
བློ་དང་ཐབས་ཀྱི་བཀོད་པ་སོགས། །གང་དགོས་བཀའ་ཡི་བྱེད་པོ་ལ། །འདི་
གྱིས་བཀོད་པ་མཛད་པར་ཞུ། །དེ་ནས་ཞུ་རྒྱུ་འདི་འདྲ་ཡོད། །དགུང་སྔོན་གཡུ་
འབྲུག་སྔོན་མོ་དེ། །ལྷོ་སྤྲིན་དཔུང་དང་མ་བྲལ་ན། །ཐོག་དམར་ཁ་ལོ་གར་
བསྒྱུར་རེད། །འབྲུ་དྲུག་གཏོར་ལ་ཨ་འུ་ཙི། །ལྷོ་རོང་རྒྱ་སྟག་དམར་པོ་དེ། །
ནགས་རྫོང་དཔུང་དང་མ་བྲལ་ན། །འཛུམ་དྲུག་ཁ་ལོ་གར་བསྒྱུར་རེད། །ཤ་
དམར་ཟ་ལ་ཨ་འུ་ཙི། །བྱང་གི་གོ་ར་རྒྱལ་པོ་དེ། །ཕོ་བྲང་གསེར་ཁྲིར་མ་བྲལ་ན།།
དཔུང་དམག་ཁ་ལོ་གར་བསྒྱུར་རེད། །རྟིང་མ་ལེན་པ་ཨ་འུ་ཙི། །ངེད་ཕར་ཆས་
རུ་བཞིའི་འབུམ་དམག་དེ། །ཤར་སྟག་གཟིག་ཡུལ་ལ་ཆས་ནས་འགྲོ། །དགྲ་གར་
བབ་ཚོད་ཅིག་ལེན་ན་བསམ། །སྟག་གཟིག་ཡེ་མེད་བྱས་ན་བསམ། །དེ་ནས་
གླིང་ལ་བབས་ནས་འགྲོ། །གཅེས་པའི་མི་དེ་མཚོན་ལ་དྲངས། །བསོགས་པའི་རྒྱུ་
ནོར་ནོམ་ལ་ལེན། །བཞེངས་པའི་མཁར་རྫོང་རྨང་ནས་བཤིག །རྟིང་མ་འཛམ་
གླིང་གྲགས་ལེ་བྱེད། །ཕར་འགྲོ་རྟིང་མ་གཅོད་ལུགས་དང༌། །ཚུར་ཆས་དགྲ་
ཟིང་ཡོད་མེད་བཅས། །གང་དགོས་ཆ་དང་བང་མི་བཅས། །ལེ་ལོ་མེད་པར་
ཕར་ཚུར་བཏང་། །དེ་རྣམས་རྒྱལ་པོའི་ཐུགས་ལ་ཞོག །བློན་ཚོགས་འབངས་
འཁོར་ཞུ་བ་ལ། །རེ་འབྲས་ལྡོག་ཏུ་མ་གཏོང་བ། །མཁྱེན་ཟབ་རྒྱ་མཚོའི་ཀློང་དུ་
འཚལ། །གླུ་གསན་ན་གསེར་ཐིགས་སྙིལ་མ་ཡིན། །མ་གསན་དགོངས་ཚོམ་མེད་
པར་ཞུ། །
A4



བྱང་རྒྱལ་ཁྲོས་ནས་ལས་དམག་དྲངས།
ཞེས་གླུ་དེ་ལྟར་ཕུལ་བ་དང་བློན་པོ་རྣམས་ནས་ཀྱང་འོ་དེ་ལྟར་བདག་ཅག་
རྣམས་གྲོས་དོན་སྙིང་པོའི་ཞུ་བ་ལ་རེ་ངོ་མི་བཟློག་པ་མཁྱེན། ང་རང་རྣམས་
ནས་ཀྱང་ཤི་ན་མི་འགྱོད་པའི་རྟིང་མ་རྩིས་འབུལ་ཆོག་པ་ཞིག་དགྲ་གླིང་དཀར་ལ་
བྱེད་རྒྱུ་ཡིན་པས་དེ་ལུགས་ཀྱིས་དགོངས་པ་མངའ་བ་མཁྱེན་ཞེས་མགྲིན་གཅིག་་་་
གིས་ཕྱག་བཅས་ཕུལ་བས། རྒྱལ་པོ་ནས་ཨ་ཁྱེད་ཅག་གིས་དེ་འདྲའི་ཨུ་ཚུགས་
གར་དགོས། རང་ཅག་བྱང་ཡུལ་ཆེན་པོ་འདི་ཡི་ཆབ་སྲིད་ལ་མ་ངན་ཇོ་རུ་ནས་
འདོད་རྔམ་བྱ་སེམས་ལ། རང་རེ་རྒྱལ་བློན་ཐམས་ཅད་བསམ་པ་ཕྱོགས་མཉམ་
གྱིས་ཕ་རོལ་པོའི་བསམ་ངན་གྱི་བྱ་བ་ཚར་གཅོད་པའི་ཆེད་དུ་རང་གཞན་ཐམས་་
ཅད་དགྲ་ཕྱོགས་སུ་ཐོན་ནས་རྙིང་མ་མི་ཞན་པ་ཞིག་བྱ་རྒྱུ་བསམ་ཡང་། ད་ཆ་
ཁྱེད་རང་བློན་ཚོགས་རྣམས་ཀྱིས་ཟེར་བ་ལྟར་བྱས་ཀྱང་ཆོག དེ་ནས་བྱང་
དམག་དེ་སྟག་གཟིག་གི་ཕྱོགས་སུ་ཆས་ཏེ། དེ་ནུབ་བྱང་ཨ་མོ་ན་བ་སྟག་བཀྲ་ལ་
སྒར་བབས་ཏེ་བསྡད། བྱང་གོ་ར་རྒྱལ་པོ་ལ་བློན་འཕྲུ་ནག་ཅན་ལ་བརྒྱ་ཡིས་
བསྐོར་ཏེ་སྐྱེལ་མ་ལ་ཕེབས། ཕྱི་ཉིན་སྔ་ཆར་ལས་གུར་དམར་པོའི་ནང་དུ་རྒྱལ་
བློན་རྣམས་སྐྱེལ་ཆང་དང་། ཀ་ར། བུ་རམ། སྦྲང་རྩི། གྲོ་འབྲས་བཅས་ལོངས་
སྤྱོད་ལྷ་དང་མཉམ་པ་མཛད་དེ། རྒྱལ་པོ་ནས་རྟ་རལ་གོ་མཚོན་བཅས་རྫོང་བ་
རྒྱ་ཆེར་མཛད་དེ། བྱང་གོ་རའི་ཐོག་རྒྱལ་གྱི་བཙན་ནས་ཕར་འགྲོའི་འབུམ་
དམག་གི་འགྲོ་སྡོད་རྟིང་མ་གཅོད་ལུགས་ཀྱི་གླུ་འདི་ཤ་ཟ་ཁྲག་འཐུང་ལ་དྲངས་པ་
འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་འབུམ་པའི་གཞལ་ཡས་ནས། །སྲོག་བདག་འབར་བ་ཁྲག་མིག་
མཁྱེན། །རྒྱལ་པོའི་བྱུས་ལ་བྱ་ར་མཛོད། །བར་སྣང་ཡངས་པའི་རླུང་དཀྱིལ་ནས།
45



གོ་ར་ཚྭ་རྫོང་།
བདུད་བཙན་ཧ་བ་དྲག་པོའི་གཟུགས། །བུ་རྟ་དཔའ་བོའི་བརྟན་ཕུར་གྱིས། །
ཡུལ་ལྷ་བྲག་དམར་ཟངས་ཡག་དང་། །བླ་རི་ཟངས་རི་དགྲ་རྒོད་བཅས། །བྱང
ཡུལ་བརྟེན་པའི་ལྷ་སྲུང་རྣམས། །ཁྲ་མོའི་དམག་དང་མཉམ་ཆས་གྱིས། །ཕ་རོལ་
དགྲ་བོའི་བླ་ཚེ་ཆོད། །ས་འདི་ས་ངོ་མ་ཤེས་ན། །བྱང་ཨ་མོའི་ན་བཀྲ་བར་མ་
རེད། །ལས་གུར་དམར་པོའི་ནང་རོལ་རེད། །ང་འདྲ་ང་ངོ་མ་ཤེས་ན། །བྱང་
སྟོད་སྐྱིད་པའི་གཡང་ར་ནས། །མཐོང་སྐྱིད་པདྨའི་ཐང་སྟོང་ནས། །ཕོ་བྲང་
གནམ་རྫོང་ཕྱུག་མོ་ནས། །མི་འཇིགས་གསེར་ཁྲིའི་མངའ་བདག་ལ། །མིང་བོས་
ན་ཐོག་རྒྱལ་ཁྲི་བཙན་ཟེར། །དབང་ཐང་ཉི་ཟླ་གཉིས་ལས་ཆེ། །སྙན་གྲགས་
བར་སྣང་འབྲུག་ལས་ཆེ། །སྟོབས་རྩལ་གངས་སྟོད་སེང་ལས་ཆེ། །ལོངས་སྤྱོད་མ་
དྲོས་ཀླུ་ལས་ཆེ། །ཡིན་ན་དཔའ་བོ་དེ་འདྲ་ཡིན། །དེ་ནས་བློན་ཚོགས་འདིར་
བཞུགས་དཔུང་། །མ་ཡེངས་རྒྱལ་པོའི་གླུ་ལ་གསོན། །ཉན་བསམ་ན་མགོ་སྟོད་
རྣ་བས་ཉོན། །མགོ་སྟོད་རྣ་བས་མ་ཉན་ན། །རྣ་བ་ས་མདོའི་གྱང་ཧྲུལ་རེད། །
ཀི་ཅིག་དང་གཉིས་ལ་མང་ཉུང་མེད། །དཔྱོད་ཟེར་ན་གངས་དཀར་སེམས་ཀྱིས་
དཔྱོད། །གངས་དཀར་སེམས་ཀྱིས་མ་དཔྱད་ན། །སེམས་གངས་དཀར་རྡོ་ཐོག་
ཆུ་ཕྱར་རེད། །ཆར་གཅིག་དང་གཉིས་བབས་དགོས་པ་ཆུང་། །ལྟ་བསམ་ན་ཁྲ་
ཆུང་མིག་གིས་ལྟོས། །ཁྲ་ཆུང་མིག་གིས་མ་བལྟས་ན། །བརྒྱ་བལྟས་སྟོང་བལྟས་
མཐོང་རབ་མེད། །དམག་ཕར་འགྲོ་འབུམ་དམག་བཅུ་གཉིས་འདི། །མི་བརྒྱ་ཁ་
གཏམ་གཅིག་ལེ་དང་། །རྟ་བརྒྱ་ཁ་རུ་མཉམ་ལེ་དགོས། །དགྲ་བྱུང་ན་མདུང་མོ་
མཉམ་གཡུགས་གྱིས། །གྲོགས་བྱུང་ན་གྲི་རྩེ་ཁམ་བ གོ་གྱིས། །ཕར་འགྲོ་དགོས་པ་
རྣམ་གསུམ་ཡོད། །དཀའ་མོ་ལ་ལུང་བརྒལ་བའི་དུས། །རྫོང་ཆེན་སྒོ་མོ་བསྡམ་
འདྲ་དགོས། །གླེན་པས་གོ་བཙན་བཟུང་བའི་དུས། །སྣང་ཆེན་མདའ་མོས་སྐྱེན་
46



བྱང་རྒྱལ་ཁྲོས་ནས་ལས་དམག་དྲངས།
རྟགས་ཞོག །མདའ་འཐབ་འཚུབ་ལུང་བསྐྱེད་པའི་དུས། །གྲི་གཡུགས་གློག་
དམར་འཁྱུག་འཁྱུག་གྱིས། །ད་རུང་མཁས་པ་རྣམ་གསུམ་དགོས། །མཚོན་རྣོན་
པོ་གཅིག་གི་སོ་ལམ་ལ། །གོ་བཙན་པོ་བཟུང་ན་མཁས་པ་ཡིན། །རྒྱུ་ནོམ་ཆེན་
ཧབ་བགོས་བྱེད་པའི་དུས། །གཏམ་ངང་རྒྱུད་སྲིང་ན་མཁས་པ་ཡིན། །དགྲ་ཚུར་
ཆས་རིང་མ་ལོན་པའི་དུས། །དཔའ་རང་ཚོད་ཟིན་ན་མཁས་པ་ཡིན། །འགྲོ་ན་
ཆུ་ཆེན་འབབ་འདྲ་གྱིས། །སྡོད་ན་རྒྱ་མཚོ་འཁྱིལ་འདྲ་གྱིས། །དགྲ་རེ་རེའི་
གདོང་ལེན་རེ་རེ་ལོང་། །མ་ཐུབ་དཔུང་རྒྱབ་རིམ་སྣོན་གྱིས། །དགྲ་ཚུར་བྱུང་
ཕར་ལ་བ ཏང་རྒྱུ་མེད། །དེ་བ ཏང་ན་དཔའ་བོ་སུ་ལ་ཟེར། །བྱང་གོ་ར་གནམ་
ལི་ཕན་ཆོད་ལ། །སོ་དང་ཉུལ་མས་སྤྲིན་ཐག་འཐེན། །སུ་ཐུག་མི་དེ་དགྲ་བོ་
ཡིན། །དགྲ་ཡན་པར་བཏང་ན་རོ་དང་འདྲ། །ཅི་ཟེར་གཏམ་དེ་རྫུན་མ་ཡིན། །
གཏམ་བདེན་དུ་འཛིན་ན་གླེན་པ་ཟེར། །སྤྱི་རྒྱ་དྲང་པོའི་ཁྲིམས་ཀྱིས་ཟུང་། །
གླིང་མིན་གཞན་སྡེ་བཅོམ་འཕྲོག་དང༌། །ཕྱི་རྐུན་ནང་རྩོད་འགལ་བའི་རིགས། །
གང་བྱུང་བྱང་གི་ཁྲིམས་དང་འགལ། །མི་ཚད་དགྲ་ལ་སྐྱབས་ཞུ་དང༌། །ཀླད་
མེད་ཕྱི་ནང་སྒྱུར་བ་སོགས། །བྱུང་ན་རིན་ཆེན་སྲོག་ལ་གཏུགས། །ཕར་འགྲོའི་
འབུམ་དམག་བཅུ་གཉིས་དེ། །སྟག་གཟིག་ཡུལ་ལ་བབས་ནས་སོང་། །སྐྱེས་པ་
ཕོ་ལ་གཏམ་མཚམས་ཡོད། །ས་ན ག་མཛོ་ཕོས་བཅད་མཚམས་ཡོད། །སྔ་མ་སྟག་
གཟིག་རྒྱལ་པོ་དང༌། །བྱང་དཔོན་གོ་རའི་ལྷ་དབང་གཉིས། །བྱང་རི་ཤིའི་དམ་
དུད་གཅིག་བརྒྱ་དེ། །མ་འཆམ་བྱང་སྟག་གཡུལ་འཁྲུག་བྱུང༌། །དམག་དཔོན་
བཙན་ལྷ་གནམ་ལྷ་གཉིས། །ལྔ་སྟོང་དཔུང་གིས་རི་ཤི་བཅོམ། །དམག་དཔོན་རི་
ཤི་ཨར་རྒོད་དེས། །གྱད་མི་གཅིག་བརྒྱ་དམར་བསད་བཏང་། །ཐ་མ་དཔའ་
ཚོད་མ་ཟིན་ནས། །རླུང་ནག་བྱང་གི་འདམ་ལ་ཚུད། །གནམ་ལྷའི་ཞགས་པས་
47



གོ་ར་ཚ་རྫོང་།
ཨ་རྒོད་བཟུང་། །བཙན་ལྷས་ཁྲ་རིང་མདུང་ལ་དྲངས། །དེ་ནས་སྟག་གཟིག་
གླིང་ལ་འཁྲུག །བདུད་རིགས་ཀླད་ཀྱི་དགྲ་མཚམས་བཞག །དེ་ནས་གླིང་གིས་
སྟག་གཟིག་བཅོམ། །ད་བར་འདི་བྱེད་ཐག་མ་ཆོད། །སྔ་གྱོད་རྩོད་པ་དེ་འདྲ་
ཡོད། །ད་རེས་བྱང་ཡུལ་ཉེས་མེད་ལ། །རྟ་ཇག་རྨ་ཁམས་གླིང་གིས་རྒྱུགས། །མ་
ཟད་བྱང་དམག་ལྔ་བརྒྱ་དེ། །རྒྱལ་དགུའི་དམག་གིས་གཅིག་མེད་བཏང་། །
ཆིབས་ཆེན་སྔོ་ཁྲ་རླུང་ལྡན་དེ། །སྟག་གཟིག་མཁར་ནས་ངོས་ཀྱང་འཕྲོད། །ད་
གྱོད་བྱས་ན་དེ་འདྲ་ཡོད། །གྱོད་དང་ཕ་བང་རྒས་མི་སྲིད། །མོ་གྱོད་ཤུག་པ་
རུལ་རྒྱུ་མེད། །སྟག་གཟིག་རྒྱལ་ཁབ་དབང་དུ་བསྡུས། །དེ་ནས་གླིང་ལ་བབས་
ནས་སོང་། །དཔུང་ནོར་དགོས་ན་འཕྲལ་ལེན་ཐོངས། །རྒོད་པོའི་རྟིང་མ་བྱུང་
བས་ན། །གསེར་འགུལ་མོ་བརྒྱ་ཡི་དཔའ་དར་ཡོད། །མི་ཚད་ཁྲི་འབུམ་དཔོན་
ལ་བསྐོས། །ཁྱེད་རྣམས་ཐུགས་ལ་དེ་འདྲ་ཞོག །
ཅེས་གླུ་དེ་ལྟར་གནང་ཞིང་གཞན་ཡང་བྱུས་ཀྱི་བཀའ་གྲོས་ཡང་དུ་གནང་་་
སྟེ་སྐྱེལ་མི་རྣམས་རང་ཡུལ་ལ་ལོག དམག་དེ་ཆུ་བོ་འབབ་པ་ལྟར་གླིང་ཕྱོགས་
སྟག་རོང་གི་ཡུལ་དུ་ཆས། དེ་ནས་བྱང་གོ་ར་ཐོག་རྒྱལ་ཁྲི་བཙན་དེས། ཐོག་རི་
རྒོད་པོ་སྟོང་བདུད་ཡ་མེད་ལ་དམག་ཟངས་ཁྲབ་ཅན་ལ་བརྒྱ་དང་ལག་དོ་བཅས་་
དྲེལ་མོ་དྲེལ་བརྒྱ་ལ་གསེར་དང་། ཕོ་དྲེལ་བརྒྱ་ལ་དངུལ་བཅས་བསྐུར་ནས། །
བྱང་གྲུ་གུ་རྒྱལ་པོ་སར་མཚོན་ཆ་དང་གོ་རལ་ཉོ་བ་ལ་བཏང་། དེ་དང་ཞོར་ལ་
དུས་འཁྲུ ག་གནས་ཟིང་གི་བ ཀའ་ཁྱབ་དང་རྟེན་བཅས་གྲུ་གུ་ཡུལ་ལ་ཐོན་ཏེ།
དགྲ་ལ་ལན་དང་གཉེན་ལ་གྲོགས་སྤྲད་ལུགས་ཀྱི་བྱ་བ་ལ་བརྩོན་ནོ། །
48



ལེའུ་གཉིས་པ།
སེང་ཆེན་རྒྱལ་པོའི་བཀའ་བཀོད་ལྟར། །
རྒྱལ་ཁག་སོ་སོར་བང་མི་མངགས། །
དཔའ་རྟུལ་དཔུང་ཆེན་དྲག་པོ་བསྒྲིགས། །
མྱུར་མོར་བྱང་གི་ཡུལ་དུ་བསྐྱོད། །
དེའི་དུས་སུ། གླིང་དཀར་མཐོང་བ་ཀུན་སྨོན་གྲུ་བཞི་ས་ཡི་ལྟེ་བ། རྨ་ལུང་
ཡུལ་གྱི་དཀྱིལ་འཁོར། བདེ་མཆོག་ནོར་བུའི་ཞིང་ཁམས། ཀི་ལྷང་ལྷང་ཁུ་བྱུག་
གྲགས་ས། སྐྱིད་ལྷང་ལྷང་ཅོ་ག་འགྱུར་ས། རྫོང་བཙན་པོ་སེང་ཕྲུག་སྟག་རྫོང་།
རྣམ་པར་དག་པའི་ཞིང་ཁམས། སྐྱིད་ཀྱི་ལྷ་མཁར་ལྡན་པའི་ཡང་ཐོག གཟིམ་
ཆུང་ཉི་འོད་འཁྱིལ་བའི་ནང་དུ། གླིང་རྗེ་གེ་སར་རྒྱལ་པོ་དེ། འགྲོ་བ་སེམས་
ཅན་གྱི་དོན་དུ་འོད་གསལ་ཕྱག་རྒྱ་ཆེན་པོའི་ངང་དུ་སྟོང་ཉིད་སྙིང་རྗེ་ཆེན་པོའི་་
བྱམས་པའི་ཏིང་ངེ་འཛིན་ལ་བཞུགས་ཡོད་པའི་ཐོ་རངས་ཁར་བར་སྣང་ནས་་་་
རོལ་མོའི་སྒྲ་དང་མེ་ཏོག་ཨུཏྤལ་པདྨ་དཀར་པོ་བཅས་ཀྱི་ཆར་བབས་ཤིང་དྲི་ཞིམ་
པོས་ས་ཕྱོགས་ཀུན་ཁྱབ་པ་ཅི་ཡིན་དགོངས་ཏེ། ཡར་གཟིགས་པས། མདུན་གྱི་
ནམ་མཁའ་ཡངས་པའི་གཞལ་ཡས་ནས་འཇའ་ཁ་དོག་མི་འདྲ་བ་མང་པོའི་ཀློང་
ནས་སྤྲིན་དཀར་པོ་བལ་ཐག་བརྐྱང་པ་ལྟ་བུའི་སྟེང་ནས་ཨ་ནེ་གནམ་སྨན་དཀར་་
མོ་དེ་འདབ་ཆགས་ཀྱི་རྒྱལ་པོ་ཁྱུང་ཆེན་རལ་པ་ཅན་ལ་ཆིབས་ཏེ་འཁོར་དུ་མཁའ་
འགྲོ་མ་དུ་མས་བསྐོར་ཏེ་ལུང་བསྟན་གསལ་ཚིག་གི་མགུར་མ་འདི་བྱ་ཁུ་བྱུག་རྒྱང་
ནས་གྲགས་པ་ལྟར་གསུངས་སོ། །
49



གོ་ར་ཚྭ་རྫོང་།
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། ། །
སྐྱབ ས་བསླུ་མེད་དཀོན་མཆོག་རྣམ་གསུམ་ལ། །བདག་གུས་པའི་ཡིད་ཀྱིས་
གསོལ་བ་འདེབས། །མ་འགྲོ་དྲུག་སེམས་ཅན་མ་ལུས་པ། །ལམ་བླ་མེད་རྫོགས་
བྱང་ཐོབ་པར་ཤོག །ས་འདི་ས་ངོ་མ་ཤེས་ན། །ཤར་རྨ་ཡུལ་དག་པའི་ཞིང་ས་
རེད། །ཡེ་དག་པ་རྒྱལ་བའི་ཞིང་ཁམས་རེད། །དཔའ་བོ་དཔའ་མོའི་བྲོ་ར་རེད། །
ཆོས་སྐྱོང་སྲུང་མའི་གནས་ཡུལ་རེད། །དཀར་ཕྱོགས་ཡུལ་ལྷའི་རྟེན་མཁར་རེད། །
གེ་སར་རྒྱལ་པོའི་བཞུགས་ཡུལ་རེད། །ཕ་ཁུ་མ་སྲུའི་འདུ་ར་རེད། །དཔའ་རྟུལ་
རྣམས་ཀྱི་མདའ་ར་རེད། །མཁར་འདི་སེང་ཕྲུག་སྟག་རྫོང་ཟེར། །ཐོག་གསུམ་
གོང་མ་ལྷ་ཡིས་བརྡུངས། །ལྷ་ཆེན་ཚངས་པའི་ཕོ་བྲང་རེད། །རྩེག་གཉིས་བར་
མ་གཉེན་གྱིས་བརྡུངས། །གཉེན་ཆེན་སྐུ་ལྷའི་ཕོ་བྲང་རེད། །རྩེག་གསུམ་འོག་མ་
ཀླུ་ཡི་བརྡུངས། །གཙུག་ན་རིན་ཆེན་ཕོ་བྲང་རེད། །ཤར་དུ་ལྷ་མཁར་ལྡན་པ་
བརྡུངས། །གེ་སར་རྒྱལ་པོའི་ཕོ་བྲང་རེད། །གཟིམ་ཆུང་བདེ་ལེགས་ཀུན་གསལ་
ནས། །སྣ་ཚོགས་འཇའ་ཡི་གུར་ཁང་ནས། །སེང་ཁྲི་བསྣོལ་བའི་ཁྲི་སྟེང་ནས། །
མིའུ་ལྷ་བསྐོས་གེ་སར་དཔོན། །མ་གཟིམ་ཨི་གོ་ཡར་ལ་བཞེངས། །ཉལ་བའི་བུ་
ལ་ཡོན་ཏན་མེད། །བླ་མ་ཉལ་ན་ཆོས་ར་ཉེན། །དཔོན་པོ་ཉལ་ན་ཁྲིམས་ར་
ཉེན། །སྟག་ཤར་ཉལ་ན་དགྲ་མགོ་ལང་། །སྨན་བུ་མོ་ཉལ་ན་གནས་མགོ་ཉེན། །
སྟག་ཐུལ་ཁྲ་མོའི་ནང་རོལ་དུ། །དྲོ་འཇམ་གཟིམ་ལོང་ཡོད་པ་མེད། །སྟོང་ཉིད་
བྱམས་པ་རང་མདངས་ལ། །དལ་བྲེལ་ཅི་ཡོད་ཨེ་འོ་མཁྱེན། །སྲིད་པ་འགྲོ་བའི་
སྡུག་བསྔལ་ལ། །རིང་ཐུང་ཅི་ཡོད་ཨེ་འོ་མཁྱེན། །རིགས་དྲུག་འདྲེན་པའི་སྐྱེས་
བུ་ལ། །རང་བདེ་ཅི་འདུག་ཨེ་འོ་མ ཁྱེན། །ང་འདྲ་ང་ངོ་མ་ཤེས་ན། །བྱང་ཤར་
མུ་ལེ་མཐིང་མཚོ་ནས། །སྲིད་པ་གསུམ་ལ་དབང་བསྒྱུར་མ། །བན་སྲུང་དཔལ་



དཔའ་རྟུལ་དཔུང་ཆེན་དྲག་པོ་བསྒྲིགས།
ལྡན་ལྷ་མོ་ཡིན། །བོན་སྲུང་མ་གཅིག་སྲིད་རྒྱལ་འབོད། །རྒྱལ་པོའི་སྲུང་མ་ནེ་ནེ་
མ། །རྒྱལ་པོ་མཁྱེན་ལྔའི་བདག་པོ་ལ། །ལུང་བསྟན་དགོས་བབ་མི་འདུག་ཀྱང་། །
གོང་མ་ལྷ་ཡི་ཁྱད་ཆོས་རེད། །ཉི་མ་དེ་སྔ་ཕན་ཆོད་ལ། །ཨ་ནེའི་ངག་ལ་མ་ཉན་
མེད། །སེམས་ཅན་འགྲོ་དོན་མ་འགྲུབ་མེད། །ཁ་སང་སྔོན་ནས་ཞུས་པའི་དོན། །
རྒྱལ་པོ་ལེ་ལོ་ཆེ་ལེ་དང་། །ཕ་ཁུ་ན་སོ་མཐོ་ལེ་གཉིས། །དཔའ་རྟུལ་དག་སུན་
ཁུར་ལེ་གསུམ། །ད་བར་ཕྱི་འཐེན་རེད་ནས་ཐལ། །ཁ་སང་ཁར་གྱི་དུས་ཚོད་ལ།།
ལྷ་ཀླུ་གཉན་གྱི་དམག་ཚོགས་བཅས། །བྱང་ཡུལ་ལྷ་སྲུང་འཁྲུགས་ནས་ཐལ། །ལྷ་
ངོ་ཕམ་པས་རྨི་ལྟས་འཁྲུགས། །ཐོག་རི་གཡུ་འབྲུག་དགྲ་འདུལ་ལ། །བྱང་བཙན་
འབར་བས་ལུང་བསྟན་བྱས། །དེ་ཕུང་གཅིག་རྐྱེན་གཉིས་ལེན་དེས། །ཐོག་རི་
གཡུ་འབྲུག་དགྲ་འདུལ་ཁོས། །རྟ་དམག་འབུམ་ཚོ་བཅུ་གཉིས་དྲངས། །སྟག་
གཟིག་ཡུལ་ལ་འབེབ་རྒྱུ་རེད། །གཅེས་པའི་མི་དེ་མཚོན་ལ་སྦྱར། །བསོག་པའི་
རྒྱུ་ནོར་ནོམ་ལ་གཅོད། །མི་ཚད་གླིང་ལ་འབེབ་རྒྱུ་རེད། །ཅི་འདྲ་བྱེད་བསམ་གེ་
སར་དཔོན། །དལ་ཆེ་ན་དགྲ་བོས་ཐོག་རྒྱག་བྱེད། །འགྱིང་ཆེ་ན་འབྲོང་ཆུང་
མདའ་ཡིས་བསད། །ཡུན་རིང་ན་བུ་མོ་མ་དང་འཁོན། །ཟེར་བའི་གཏམ་དེ་ཨི་
མི་བདེན། །བྱང་གོ་ར་རྒྱལ་པོའི་ཚྭ་གཡང་དང་། །འབྲི་ཡི་ལྕགས་དང་མུ་མེན་
ཤེལ། །ཟངས་དང་མུ་མེན་མ་རྒད་སོགས། །གཏེར་གན ས་བཅུ་གསུམ་བྱང་ལ་
ཡོད། །འདོན་པའི་དུས་ལ་བབ་ལེ་ཡིན། །གཡུ་འབྲུག་དུས་ཆར་མ་བསྟུན་ན། །
ཚ་གདོང་ཐན་པས་སྲེག་འོང་ཞུས། །ཉ་ཆེན་ཆུ་ཀླུང་མ་བཟུང་ན། །མཚོ་མཐའ་
ལྕགས་ཀྱུས་བསྐོར་བས་ཞུས། །གླིང་དམག་བྱང་ལ་མ་ཆས་ན། །ཚུར་ཆས་ཆག་
གྲུམ་ཆེ་བས་ཞུས། །དགྲ་འཇོག་རྒྱུ་ཡིན་ནམ་འཐབ་རྒྱུ་ཡིན། །འཐབ་བསམ་ན་
དམག་བསྐུལ་ལ་མོ་མཛོད། །ཨ་ཆེན་ཧོར་དང་ཨ་གྲག་སྒང་། །སོག་པོ་བྱེ་རིའི་



གོ་ར་ཚྭ་རྫོང་།
རྒྱལ་ཁབ་ནས། །ལས་དམག་ལྔ་འབུམ་བདུན་ཁྲི་དེ། །སྟག་གཟིག་ཡུལ་ལ་འཛོམ་
ཤོག་གྱིས། །གླིང་དཀར་འཇང་པ་ལྷོ་མོན་བཞི། །རྨི་ལི་ཚ་རོང་གོ་བྲག་བཅས། །
ཆ་དང་བང་མིས་ཁྱབ་པར་མཛོད། །ཟླ་བ་གསུམ་གྱི་གོང་ཐོག་ལ། །སྟག་གཟིག་
ཡུལ་ལ་དུས་བསྟུན་མཛོད། །དང་པོ་ཚུར་ཡོང་གདོང་ལེན་གྱིས། །སྟག་གཟིག་
དཔུང་སྣོན་མ་བྱས་ན། །གདོང་ལེན་འཕེར་བ་ཁག་པོ་ཡིན། །སྟག་དམར་ཡག་
འཛུམ་དྲུག་བཀྲག་འདྲའི་བུ། །ཐོག་རི་གཡུ་འབྲུག་དགྲ་འདུལ་ཡོད། །གཟིག་རི་
བཀྲ་ཐིག་ལེ་བཀྲ་འདྲའི་བུ། །བཙན་རྒྱལ་ནམ་མཁའ་གློག་འོད་ཡོད། །དོམ་ནག་
ཁྲག་གིས་བཟི་འདྲའི་བུ། །རྒོད་པོ་གློག་ལྕམ་འཕར་མ་ཡོད། །འབྲོང་རྒོད་རུ་
ཐུར་རྒྱས་འདྲའི་བུ། །སྟོང་ཤོང་བུ་ཡི་ཐོག་རྒོད་ཡོད། །ཁྲ་དར་མ་འདྲ་བའི་སྟོང་
དཔོན་ལ། །སྟག་རི་བཅུ་གསུམ་ཐམ་པ་ཡོད། །དཔའ་རྒྱབ་དཔུང་ཚོགས་ཕྱུག་མོ་
ལ། །འབུམ་དམག་བཅུ་གཉིས་བདུན་ཁྲིའི་དཔུང༌། །རུ་འདྲེན་བརྒྱད་ཅུ་ཐམ་པ་
ཡོད། །ངར་འདོད་ཁ་ཕོ་ཐགས་སེ་ཡོད། །མགྱོགས་འདོད་འཕྲུལ་བསྐོར་གྱི་ལེ་
ཡོད། །ལས་ཅི་མ་ཡིན་ལ་དོ་ས་མེད། །རྒྱལ་པོ་མ་ཕེབས་བྱེད་རྒྱུ་མེད། །བྱང་གོ་
རའི་ཐོག་རྒྱལ་ཁྲི་བཙན་དེ། །ངར་རྒོད་དམར་ཡག་སྟག་དང་འདྲ། །སྙིང་སྡོས་
བྲེ་མོ་འབྲོང་དང་འདྲ། །རྣོ་མྱུར་ནམ་མཁའི་གློག་དང་འདྲ། །དུག་མཚོན་གནམ་
ལྕགས་ཐོག་དང་འདྲ། །གློག་ཞགས་འཆི་བདག་ཞགས་དང་འདྲ། །བྱང་མི་
དཔའ་རྩལ་ཐོག་ལས་ཚ། །བྱང་རྟའི་བང་ཁ་རླུང་ལས་མགྱོགས། །ལས་ཅི་མ་
ཡིན་ལ་འགྲན་ས་མེད། །དེ་ནས་རིམ་བཞིན་དུས་བབ་དུས། །ལུང་བསྟན་རིམ་
གྱིས་ཞུ་བས་ཆོག །རྒྱལ་པོའི་ཐུགས་ལ་དེ་ལྟར་ཞོག །མ་གསན་མ་གསུང་རིན་པོ་
ཚེ། །
ཞེས་ལུང་བསྟན་གྱི་མགུར་མ་དེ་ལྟར་གནང་ངོ་། །དེ་ནས་རྒྱལ་མཆོག་དམ་



དཔའ་རྟུལ་དཔུང་ཆེན་དྲག་པོ་བསྒྲིགས།
，
པ་དེས་ནམ་ལངས་པ་དང་དཔའ་རྟུལ་རྣམས་འདུ་རར་བསྡུས་ཏེ། ཚོམས་ཆེན་
ཀ་བ་སྟོང་ལྡན་ལ་གདན་མི་གཅིག་གདན་རབས་བཅོ་བརྒྱད་བརྒྱབ་སྟེ། །དབུས་
སུ་གསེར་ཁྲི་རིན་ཆེན་དབང་རྒྱལ་གྱི་སྟེང་དུ་རྒྱལ་པོ་ཆེན་པོ་དེ་སྐུ་ཟིལ་ཉི་མ་་་་་
འབུམ་ལས་ལྷག་པ་ཞིག་བྱས་ཏེ་བཞུགས། དེའི་གཡས་གཡོན་དུང་ཁྲི་དང་
དངུལ་ཁྲི་གཡུ་ཁྲི་བཅས་ཀྱི་སྟེང་དུ་དཔོན་རྒྱུད་དང་དཔའ་རྟུལ་རྣམས་རང་གི་་་་་
བབ་ཐོག་ལྟར་བཞུགས་ཏེ་གྲལ་ཇ་བཟང་པོ་ཞིག་དྲངས་ཚར་བ་ན། རྒྱལ་པོ་ཆེན་
པོ་ནས། ད་འོ་ན་གླིང་དཀར་དཔོན་རྒྱུད་དང༌། །དཔའ་རྟུལ་ཕ་ཁུས་གླུ་ལ་
གསོན། །ལས་འགྲུབ་རྒྱུ་མེད་པ་གླིང་གི་དམག །དོན་འདི་བྱས་མེད་པ་ཟླ་གསུམ་
ལུས། །ང་མ་ངན་ཇོ་རུ་ནག་རྫོང་གལ། །ལུང་དུ་གནང་བ་འདི་འདྲ་འདུག །མ་
ཡེངས་སྙན་གྱི་གསན་དུ་གསོལ། །ཞེས་ངག་རྟ་ཁྲོམ་ཆེན་ཟིལ་གནོན་ལ་དྲངས་པ་
འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནས་སྤྱི་གཙུག་ཉི་ཟླའི་གདན་སྟེང་ནས། །མགོན་དྲིན་ཆེན་རྡོ་རྗེ་འཆང་ཆེན་པོ།།
བདག་གུས་པས་གསོལ་བ་སྙིང་ནས་འདེབས། །ལམ་བར་ཆད་མེད་པར་བྱིན་
གྱིས་རློབས། །མགྲིན་པ་ལོངས་སྤྱོད་གཞལ་ཡས་ནས། །མགོན་བྱམས་པའི་
བདག་ཉིད་སྤྱན་རས་གཟིགས། །མོས་པའི་བུ་ལ་བྱིན་གྱིས་རློབས། །མ་འགྲོ་དྲུག་
ཐར་པའི་ལམ་ལ་དྲངས། །སྙིང་ཁ་ཆོས་ཀྱི་འཁོར་ལོ་ནས། །སྣང་སྲིད་ཟིལ་
གནོན་པདྨ་འབྱུང༌། །གླིང་སྐྱེས་བུས་གུས་པས་གསོལ་བ་འདེབས། །བདག་
སོགས་མ་རིག་འགྲོ་བ་རྣམས། །རྐྱེན་བར་ཆད་ཞི་བར་བྱིན་གྱིས་རློབས། །ས་
འདི་རྨ་ཁམས་གླིང་གི་ཡུལ། །བདེ་མཆོག་ནོར་བུའི་ཞིང་ཁམས་རེད། །ང་འདྲ་
བོད་མིའི་ལྷ་སྐལ་ལ། །མ་སང་རྒྱལ་པོ་གེ་སར་ཟེར། །དགྲ་ལ་ཐུལ་མེད་ནམ་



གོ་ར་ཚྭ་རྫོང་།
མཁའི་སྐར། །གཉེན་ལ་དལ་མེད་བ སིལ་མའི་རླུང༌། །ལས་ལ་རྫོགས་མེད་རྒྱ་
མཚོའི་རླབས། །བྱ་བ་ཐོད་པའི་བསྐོས་པ་རེད། །རིགས་དྲུག་བདེ་ལམ་ཐོབ་པས་
ན། །ཇོ་རུ་ཤི་ཡང་འགྱོད་པ་ཆུང་། །ཡང་དག་དོན་གྱི་རྡོ་ག་ལ། །ཨ་ནེ་གནམ་
སྨན་དཀར་མོ་དེས། །ལུང་དུ་གནང་ལ་འདི་འདྲ་འདུག །ཁ་ཉིན་ཁར་གྱི་དུས་
ཚོད་ལ། །བྱང་གི་གོ་ར་རྒྱལ་པོ་དེས། །བྱང་དམག་གླིང་ལ་འབེབ་པས་གསུང་། །
བདེན་ངེས་གླིང་དམག་ཚུར་ཆས་འཕྲད། །ཟླ་གསུམ་ལག་དམར་ཁྲག་ལ་བསྒྲེས། །
རྒྱལ་ཁ་གླིང་གིས་ཐོབ་ནས་ཐལ། །དེ་རྗེས་ནེ་ནེའི་ལུང་བསྟན་ལ། །གླིང་དམག་
བྱང་ལ་ཆས་དགོས་གསུང་། །འབྲི་ཡི་ལྕགས་ཁ་ཕབ་དགོས་གསུང་། །བྱང་གི་ཚྭ་
གཏེར་ལེན་དགོས་གསུང་། །གཞན་ཡང་གཏེར་ཕྲན་མང་ཡོད་རྣམས། །དུས་
དང་ལུང་ལས་བབ་པས་གསུང༌། །རང་ཅག་མཁར་ལ་རྒྱལ་བློན་བསྡུས། །མི་
རིང་བྱང་ལ་ཆས་རྒྱུ་བྱས། །ལམ་ཆས་འགྲོ་རན་དགོས་པས་ཟེར། །ཟླ་གསུམ་
གཤོལ་མ་རེད་དེ་ཐལ། །གླིང་དང་བྱང་གི་ལྷ་སྲུང་རྣམས། །འཁྲུགས་ནས་ཟླ་
གསུམ་རེད་པས་གསུངས། །བྱང་ཡུལ་ཕམ་པའི་ལྟས་ངན་ཤར། །མི་ཚད་མཚན་
ལམ་འཚུབ་པའི་རྐྱེན། །ཐོག་རི་གཡུ་འབྲུག་དགྲ་འདུལ་ལ། །ལན་མེད་སྟག་རི་
སུམ་ཅུ་དང་། །འབུམ་དམག་བཅུ་གཉིས་དཔུང་དང་བཅས། །ཟླ་གཉིས་
མཚམས་ནས་སྟག་གཟིག་ནང༌། །བྱང་རྗེས་འབུམ་དམག་འབབ་ཡོང་གསུང་། །
ག་འདྲ་བྱེད་བསམ་དཔའ་རྟུལ་རྣམས། །ང་རང་རྒྱལ་པོས་བསམ་ཚོད་ལ། །གླིང་
དཀར་འབུམ་དམག་གྲངས་མེད་དེ། །གོ་ཡིག་ཁྲ་མོའི་ནང་དོན་ལྟར། །མི་ཐོགས་
མྱུར་དུ་རྒྱུག་ན་བསམ། །ཨ་གྲག་བྱེ་རི་སོག་པོ་གསུམ། །ཨ་ཆེན་ཧོར་དང་ནག་
པོ་བདུད། །སྟག་གཟིག་སྙེ་མོ་གཡུ་ཐང་ལ། །དུས་དང་ཆུ་ཚོད་བསྒོས་ན་བསམ། །
ལྷོ་ཡི་འབྲུ་དྲུག་ཕྱུག་མོ་དང༌། །གནམ་ལྕགས་སེར་བའི་དགྲ་སྐལ་རེད། །བྱང་གི་
54



དཔའ་རྟུལ་དཔུང་ཆེན་དྲག་པོ་བསྒྲིགས།
གཡང་དཀར་ལུག་ཁྱུ་དེ། །ཅེ་སྤྱང་སྔོན་མོའི་ལྟོ་སྐལ་རེད། །ལ་ཁའི་བྱིའུ་ཆུང་
འཇོལ་མོ་དེ། །ལྕགས་ཁྲ་སྔོན་མོའི་ཟས་སྐལ་རེད། །བྱང་གི་གོ་རའི་ཚྭ་གཡང་དེ།།
གེ་སར་རྒྱལ་པོའི་གཏེར་སྐལ་རེད། །ཁྱུང་མཁའ་ལྡིང་ཟེར་བའི་སྟོབས་པོ་ཆེ། །
ལུས་སྒྲོ་གཤོག་རི་རབ་འཛིན་པའི་དུས། །ཀླུ་དགའ་བོ་དར་བས་དུག་ཅན་
བསླང་། །འཕུར་ར་ཟོར་ལྟོ་འགྲོས་བར་སྣང་ཁྱེར། །དུག་ཧ་ལ་ཅི་འདུག་དེ་ནས་
ལྟ། །སྟག་དམར་ཡག་ཟེར་བའི་མཆོང་རྩལ་ཅན། །ལུས་འཛུམ་དྲུག་ནགས་རྫོང་
བཟུང་བའི་དུས། །རྔོན་མདས་འགག་ནས་བསྒུག་མ་བསླང༌། །རྐང་སྡེར་བཞིས་
ཤ་དམར་ཟ་བའི་དུས། །རྨ་ས་མདའི་བསྒུག་མ་ཅི་འདུག་ལྟ། །གླིང་གེ་སར་ཟེར་
བ་ལན་མེད་དགྲ། །རྗེ་བཙན་པོས་རང་མཁར་བཟུང་བའི་དུས། །བྱང་གོ་རའི་
དམག་གིས་འཁྲུག་པ་བསླང༌། །བྱང་མི་མེད་བཅུད་གཡང་ལེན་པའི་དུས། །
དཔའ་རྩལ་དྲུག་ཅི་འདུག་དེ་ནས་ལྟ། །ད་མ་འདུག་ལ་མོ་ཆས་ནས་འགྲོ། །
ཕྱོགས་རྒྱལ་ཁབ་འགུག་པའི་བང་མི་ཐོང་། །མི་སྡོད་བྱང་ལ་ཆས་ནས་འགྲོ། །
ཡུན་རིང་ན་དགྲ་འདྲེའི་གཡབ་མོ་ཡོང་། །གླུ་གོ་ན་དཔའ་རྟུལ་ཡིད་ལ་ཞོག །མ་
གོ་དྲི་བ་མྱུར་དུ་གྱིས། །
ཞེས་རྒྱལ་པོས་ལུང་བསྟན་བྱུང་ལུགས་ཀྱི་གླུ་དེ་ལྟར་མཛད་པས་ཐམས་ཅད་
ནས་མགྲིན་གཅིག་གིས་འོ་ལགས་སོ་ཞེས་མངོན་པར་བསྟོད་དེ་རང་རང་གི་སྡེ་་་
ཤོག་སོ་སོར་ལས་དམག་བསྡུས་ནས་ཞག་གསུམ་གྱི་ནང་མོ་མཁར་སྒོ་གཅིག་ནས་་་
ཐོན་པ་ལྟར་དེལ་ཡག་སྟག་ཐང་ཁྲ་མོ་ལ་འཛོམ་སྟེ་བཞུགས། དེ་ཡི་དུས་སུ་ཕྱིང་
སྔོན། མི་ཆུང་སྲོ་མ་བཛྲ་བཅས་ནས་བྲན་གཡོག་རྟུལ་ཕྲན་བློན་པོ་བཅོ་ལྔ་ཁྲིད་
ནས། ལྷ་གུར་མཐོང་སྨོན་དཀར་མོ་ཕུབ་ཞིང༌། གསེར་ཁྲི་དང་དངུལ་ཁྲི། དུང་
ཁྲི་གཡུ་ཁྲི་བཅས་གདན་བཤམ་མཆོག་ཏུ་གྱུར་པ་བྱས་ཏེ་བསྒྲིགས། དེ་ནས་ཚེས་



གོ་ར་ཚྭ་རྫོང་།
དགུ་ཉིན་རྒྱལ་པོ་ཆེན་པོ་དེ་སྐུ་བཞེངས་ཏེ། མདོ་རྗེ་རྐྱང་རྒོད་འཕེར་ར་ལ་སྒ་
ཆས་རྣམས་བསྒྲོན་ཞིང་ཞུ་ག་དར་བློན་པོ་ཕྱིང་སྔོན་དང་སྲོ་མ་གཉིས་ཀྱིས་ཆིབས་་
ཀྱི་ཁ་རུ་གཡས་གཡོན་ནས་བཟུང་སྟེ་འཁོར་དུ་དཔོན་རྒྱུད་རྣམས་དང་། སྤྱི་
དཔོན། འདན་མ། དཔའ་ལ། ཤན་པ། གཡུ་ལྷ་བཅས་དཔོན་བློན་བརྒྱ་ཡིས་
བསྐོར་ཏེ་ཕེབས། དེ་ནས་རྒྱལ་པོ་མཆོག་ནས་ཟ་ཧོར་རྒྱལ་པོའི་ཆ་ལུགས་གསོལ་
ཏེ། དབུ་ལ་པདྨའི་སྙན་ཞུ་སྐུ་ལ་ཟ་བེར་སྔོ་ཁྲ། སྟོད་འགག་གཡུ་འབྲུག་ཁ་སྤྲོད།
སྐུ་ཤམ་དར་ཤམ་དམར་པོ་ཆོས་གོས་ཉི་ཟེར་པ་ཏྲ། ཞབས་ཆགས་པདྨ་མཐོང་
གྲོལ། སྐུ་ཆིངས་དར་དམར་ལེབ་རྒན་བཅས་གསོལ་ཏེ་གསེར་ཁྲིར་བཞུགས། ལྷ་
བླ་མས་གཟིགས་ན་དང་བ་འདྲེན་པ། གོང་དཔོན་པོས་མཐོང་ན་བརྗིད་རྔམ་
ལྡན་པ། སྟག་ཤར་པས་མཐོང་ན་སེམས་ཤུགས་སྐྱེ་བ། ཕ་ཁུ་བོས་མཐོང་ན་སྣང་
བ་སྐྱིད་པ། སྨན་བུ་མོས་མཐོང་ན་ཀམ་ཆུ་ཤོར་བ། སྡང་དགྲ་བོས་མཐོང་ན་བླ་
ཡིད་ཆད་པ་ཞིག་མཛད་དེ་ཁྲི་ཁར་བཞུགས། དེ་ནས་དངུལ་ཁྲི་ལ་དགྲ་ལྷ། དུང་
ཁྲི་ལ་ལྷ་རྒོད། གཡུ་ཁྲི་ལ་འཇང་སྲས་བཅས་བཞུགས། གཞན་ཡང་དཔོན་རྒྱུད་
དང་དཔའ་རྟུལ་རྣམས་རང་བབ་ཀྱི་གྲལ་གདན་ལ་འཁོད་ཏེ། ཇ་ཆང༌། ཤིང་
ཏོག་ཀ་ར་བུ་རམ་སྦྲང་རྩི་བཅས་མངར་གསུམ་དང༌། ཞོ་དང་འོ་མ་ཐུད་དཀར་
སྔོན་སོགས་དཀར་གསུམ། གྲོ་འབྲས་ཤ་མར་བཅས་འཚོ་བའི་རིགས་མི་འདྲ་བ་
དུ་མ་དྲངས་ཤིང་གསུང་གླེང་མང་ཞིག་གི་མཐར། ཟུར་གྲལ་ཙན་གྱི་ཁྲི་ཐོག་ནས་
གོང་ཨ་ཁུ་སྤྱི་དཔོན་རྒྱལ་པོ་དེས་རྒས་ཤེལ་ཉི་མ་གླིང་བཞི་དེ་དར་དམར་གྱིས་་་་་
ཕྱིས་ཕྱིས་ལན་གསུམ་མཛད་ཅིང་སྤྱན་མ་གསོལ་ཏེ་མགྲིན་པ་བསྲིངས་ནས་ད་འོ་་་
ན་གླིང་དཀར་རྗེ་བློན་རྣམས། ཐུགས་མ་ཡེངས་ཨ་ཁུའི་གླུ་ལ་གསོན། །བྱང་
མཐའ་མེད་ས་ཡུལ་འགྲིམ་ལེ་ལ། །དོན་གལ་ཆུང་གླིང་རུས་མཛད་རྒྱུ་མེད། །ང་
56



དཔའ་རྟུལ་དཔུང་ཆེན་དྲག་པོ་བསྒྲིགས།
ཨ་ཁུས་ཞུས་པའི་དོན་རྣམས་དཔྱོད། །ཅེས་དལ་བ་རིང་མོའི་ངག་རྟ་ལ་དྲངས་
པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། ། །
ཆོས་སྐུ་ལོངས་སྐུ་སྤྲུལ་སྐུ་གསུམ། །གང་འདུལ་དབྱིངས་ནས་བྱིན་གྱིས་རློབས། །
བདག་དང་འགྲོ་བ་ཐུགས་རྗེས་གཟིགས། །ཚེ་འདི་དང་ཕྱི་མ་བར་དོ་གསུམ། །
དུས་རྟག་ཏུ་མ་གཡེལ་ཁ་འཛིན་མཛོད། །ས་འདི་ས་ངོ་མ་ཤེས་ན། །རྨ་ཡུལ་
དག་པའི་ཞིང་ས་ལ། །དེལ་ཡག་སྟག་ཐང་ཁྲ་མོ་ཟེར། །གླིང་དཀར་ཁྲ་མོའི་གྲོས་
ར་རེད། །སྟག་ཤར་ཕུ་ནུའི་མདའ་ར་རེད། །མ་སྲུ་དགའ་བའི་གནས་ར་རེད། །
གཅེས་ཕྲུག་དར་མའི་རྩེ་ར་རེད། །ང་འདྲ་མཁྱེན་པ་མི་འདུག་ན། །རྨ་ཕུ་རྫ་ཕུ་
ཁྲ་ཕུ་གསུམ། །ཕུ་གསུམ་གངས་ལ་མདའ་གསུམ་ནགས། །བར་གསུམ་གཡང་གི་
ར་བ་ནས། །ཁྲ་འདམ་སྟག་མོའི་སུམ་མདོ་ནས། །ཁྲ་མཁར་ཕྱུག་མོའི་ནང་རྫོང་
ལ། །མི་རབས་གསུམ་གྱི་མི་རྒན་ཡིན། །ལྷ་རབས་གསུམ་གྱི་ལྷ་རྒན་ཡིན། །སྲིད་
པ་ཆགས་པའི་གངས་རྒན་ཡིན། །ཉོན་མོངས་མཐོང་བའི་སྡུག་རྒན་ཡིན། །གླིང་
ད་ཡོད་ནང་གི་ཆེ་བ་ཡིན། །སྤྱི་དཔོན་རོང་ཚ་ཁྲ་རྒན་ཟེར། །དུས་དེང་སང་
རྒས་པའི་དུས་ལ་བབ། །བལྟས་ན་མི་མཐོང་ཁྲ་ཆུང་ཉམས། །བལྟ་ཡག་བྱས་ན་
གཉིས་ཡང་མཐོང་། །ཉན་ན་མི་གོ་སྒྲ་སྐད་ཆག །ཡང་ཉན་བྱས་ན་འུར་སྒྲ་སྒྲོག །
སྨྲ་བྱེད་མི་འབྲུས་ལྕེ་རྩ་བསྡམ། །ཡང་བཤད་བྱས་ན་གྲེ་བ་སྐམ། །འགྲོ་བྱེད་རྐང་
པ་སུམ་ཆག་རེད། །རྒོད་རྒོད་བྱས་ན་དབུགས་ཁ་འཚུབ། །དེ་ཚོ་རྒན་པའི་ལོ་
རྒྱུས་རེད། །ང་མིན་འགྲོ་བ་སྤྱི་ལ་ཡོད། །ཧ་ཅང་ཐང་རེ་སྣང་བ་འཁྲུལ། །རྒས་
རང་ཚོད་རང་ལ་ཡོད་ན་བསམ། །དུས་ལིང་ལོག་མི་མཐོང་སྐྱིད་ན་བསམ། །བུ་
ཚ་བོའི་སྔོན་དེ་ཆོད་ན་བསམ། །ཧ་ཅང་ཐང་རེ་སྣང་བ་སྐྱིད། །རྒས་ཚེ་རིང་མི་



གོ་ར་ཚྭ་རྫོང་།
ཚེ་སྐྱིད་ན་བསམ། །བཟང་དྲིན་ངན་ལན་འཇལ་ན་བསམ། །སྐྱེས་པའི་དོན་དེ་
ཆོད་གདའ་བསམ། །དམ་ཆོས་ཡང་དག་བསྒྲུབ་ན་བསམ། །རྗེ་གེ་སར་ཞལ་རས་
མཇལ་ན་བསམ། །ལས་དེ་ཚོ་མི་རྟག་སྒྲོ་བསྐུར་རེད། །གཏམ་དོན་མེད་ཁ་ནས་
ཤོར་ལེ་རེད། །ད་ཡང་དག་དོན་ལ་འབད་ཙ་ན། །བྱང་གླིང་གཡུལ་འཁྲུགས་ལྷ་
ཡི་ལུང་། །ཁ་ཉིན་ཁར་གྱི་ཉི་མ་ལ། །གླིང་དཀར་ཁྲ་མོའི་འདུ་ར་བསྡུས། །འགྲོ་
སྡོད་གཏམ་བཤད་མང་པོའི་མཐར། །ཟླ་གསུམ་བ ཤོལ་མ་བྱས་ནས་ཐལ། །བྱང་
མཐའ་མེད་འགྲོ་བའི་ཆོས་གོས་དང་། །རྟ་དྲེལ་གསོ་སྐྱོང་བཟང་དོན་བཅས། །
བཤོལ་མེད་དགོས་པའི་འཕྲིན་དང་ལན། །རྒྱལ་ཁབ་སོ་སོར་བང་མི་བཏང་། །
ད་ཙམ་འགྲོ་རན་ལུས་ཀྱང་ཐོན། །གལ་ཏེ་སུ་ཐད་འགལ་བ་པོ། །གླིང་དཀར་
རྒྱལ་པོའི་ཁྲིམས་དང་གཏུག །མི་སྡོད་བྱང་ལ་ཆས་ནས་འགྲོ། །དགུང་གི་རྟ་
བདུན་དབང་པོ་དེས། །གསལ་གྱི་ལེ་གླིང་བཞི་བསྐོར་བའི་དུས། །སྨག་མུན་པ་
སེལ་བ་ལས་བསྐོས་རེད། །ལྷོ་རོང་ཆེན་བྱ་རྒྱལ་ཁུ་བྱུག་དེ། །སྔོ་ཁྱུག་གེ་ཤིང་
ཁར་འགྲིམ་པའི་དུས། །སྙན་ལྷང་ངེ་འགྱུར་ལ་ལས་བསྐོས་རེད། །ཤར་རྨ་ཁམས་
དགྲ་འདུལ་གེ་སར་དེས། །དམག་དཔུང་ཆེན་གཡུལ་ལ་ཆས་པའི་དུས། །དགྲ་ཕ་
རོལ་འདུལ་བ་ལས་བསྐོས་རེད། །བྱང་རྒྱལ་ཐོག་རྒྱལ་ཁྲི་བཙན་དེས། །ལས་
དམག་གླིང་ལ་ཆས་པས་གསུང་། །དེ་ལན་མ་འཕྲད་གླིང་རུ་མིན། །དགྲ་འདུལ་
རྒྱལ་པོ་གེ་སར་དཔོན། །དགོངས་པ་རྒྱ་མཚོའི་མངའ་བདག་ལ། །ཨ་ཁུས་ཞུ་
དགོས་མ་མཆིས་ཀྱང༌། །མི་ཞུ་མཐུ་མེད་འགའ་རེ་འདུག །བྱང་ཡུལ་སྡུག་པའི་
ས་ཆ་ལ། །དཔྱིད་གསུམ་ཁ་བ་བུ་ཡུག་འཚུབ། །དབྱར་གསུམ་འཁྱག་དཀར་གུར་
དཀར་ཕུབ། །སྟོན་གསུམ་ཤ་དམར་ཐང་ཆེན་བཀང་། །དགུན་གསུམ་ལྷགས་
པས་ས་རྡོ་གས། །དུག་ཆུ་དུག་འབུ་དུག་རྩྭ་སོགས། །གནོད་པའི་བྱ་བ་མང་པོ་
58



དཔའ་རྟུལ་དཔུང་ཆེན་དྲག་པོ་བསྒྲིགས།
ཡོད། །རྩྭ་མེད་ལུང་པ་སྤུན་གསུམ་ཡོད། །ཆུ་མེད་ལུང་པ་སྤུན་གསུམ་ཡོད། །རྡོ་
མེད་ལུང་པ་སྤུན་གསུམ་ཡོད། །ཤིང་མེད་ལུང་པ་སྤུན་གསུམ་ཡོད། །རི་ལ་
གངས་དང་གཡའ་ཡིས་བསྐོར། །ཆུ་ལ་བྱེ་མའི་ཧོབ་དོང་མང༌། །ཐང་ལ་འདམ་
དང་གད་རོང་མང་། །ལས་དེ་རྣམས་བགྲོད་པའི་བྱ་བ་མཚར། །མ་ཟད་འཇང་
དང་ལྷོ་མོན་གཉིས། །རྨི་ལི་བཅས་པའི་རྒྱལ་ཁབ་གསུམ། །ལས་དམག་བསྡུ་བའི་
བང་མི་དེ། །དགོས་ངེས་ཡོད་ཀྱང་དུས་ཚོད་ཐུང༌། །རྒྱལ་པོའི་ཐུགས་རྗེས་
འབྱུང་བའི་འཕྲིན། །གང་དགོས་ལྷ་ལ་བདེན་པ་བརྡར། །དེ་འཕྲོས་གླིང་དཀར་
དམག་དཔུང་དེ། །མི་རིང་སྟག་གཟིག་ཆས་ནས་འགྲོ། །སྟག་བློན་ཞལ་དཀར་
བྱེས་ལ་བཏང་། །བྱང་ཡུལ་དམག་དཔུང་རྩལ་དྲུག་ཆེ། །སྟག་རོང་དཔོན་པོ་བྱ་
བྱེད་མང་། །སྔོ་ཁྲ་རླུང་ལྡན་སྐད་གྲགས་ཆེ། །མི་ཡག་ལག་གིས་བླངས་ནས་
འདུག །གསུང་དག་བདུད་རྩིའི་ཆུ་རྒྱུན་དེས། །ཚིམ་ཞིང་གྲོལ་བར་མཛད་དུ་
གསོལ། ། །
ཞེས་ཞུས་པས་རྒྱལ་པོ་ཆེན་པོ་ནས་གླིང་དཀར་གྱི་དམག་ཆས་ལུགས་ཀྱི་་་་་
བཀའ་གླུ་འདི་འགགས་མེད་རྡོ་རྗེའི་རང་སྒྲ་ཁྲོམ་ཆེན་ཟིལ་གནོན་གྱི་ངག་རྟ་ལ་་་་་
དྲངས་པའོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་མཆོག་གསུམ་གུས་པས་འདུད། །མ་འགྲོ་དྲུག་བདེ་ལ་འགོད་
པར་ཤོག །ས་འདི་རྨ་ཁམས་གླིང་གི་ཡུལ། །གཞི་འཇིགས་མེད་ལྷ་ཡི་ཕོ་བྲང་
འདི། །མིང་བཏགས་ན་སེང་ཕྲུག་སྟག་རྫོང་ཤར། །དིལ་ཡག་སྟག་ཐང་ཁྲ་མོ་
ཟེར། །གུར་མི་འདྲ་གངས་རི་སྤུངས་འདྲ་འདི། །རྨ་ཤེལ་བྲག་ཕྱུག་མོའི་གཏེར་
བྱོན་ལ། །མིང་བཏགས་ན་མཐོང་གྲོལ་དཀར་མོ་ཟེར། །བུ་ཇོ་རུས་གཏེར་བླངས་
59



གོ་ར་ཚྭ་རྫོང་།
དང་པོ་རེད། །གླིང་དཀར་སྡེ་བའི་ཕ་ཟོག་རེད། །ཕྱི་རབ ས་འཛམ་གླིང་མཇལ་
རྟེན་རེད། །དཔའ་རྟུལ་ཕུ་ནུའི་གྲལ་ར་རེད། །ང་འདྲ་ང་ངོ་མ་ཤེས་ན། །
འགའ་རེས་དགྲ་འདུལ་གེ་སར་ཟེར། །འགའ་རེས་མ་ངན་ཇོ་རུ་ཟེར། །རྫོང་
ཆེན་བཅོ་བརྒྱད་བདག་པོ་ཡིན། །རྫོང་ཆུང་བཞི་ཡི་མངའ་བདག་ཡིན། །དཔེ་
བཞག་ན་འདྲ་མ་འདི་འདྲ་ཡིན། །གླིང་བཞི་ཉིན་བསྐོར་བྱེད་མི་ལ། །ཁྲི་
གདུགས་མིན་པ་ཡོད་བསམ་མེད། །མུན་པའི་སྨག་རུམ་གསལ་མི་ལ། །དུང་ཟླ་
མིན་པ་ཡོད་བསམ་མེད། །རྒྱ་མཚོའི་ནོར་བུ་ལེན་མི་དེ། །དགའ་བོ་མིན་པ་ཡོད་
བསམ་མེད། །ཡང་དགོས་ད་ལོའི་གནམ་ལོ་ལ། །རླུང་བསེར་མ་ཉལ་བ་སྤྲིན་
པས་བསླད། །སྤྱང་ཕོ་ཐང་ཉལ་བ་ལུ་གུས་བསླངས། །སྡེ་གླིང་དཀར་ཉལ་བ་
བྱང་མིས་བསླངས། །བྱང་སྟག་གཟིག་ནོར་བུའི་ཞིང་ས་ལ། །ཁོས་བྱས་མེད་
དམག་དཔུང་ཕབ་པས་ན། །གནའ་མི་རྒན་པོའི་ཞལ་རྒྱུན་ལ། །ཆུ་ཆུང་ཟམ་
པས་བཅད་ཞན་འདྲ། །འབབ་པ་རྒྱ་མཚོ་ཕྱུག་མོ་རེད། །ཀླུ་རྒྱལ་ལོངས་སྤྱོད་
བལྟ་བ སམ་རེད། །མི་རབས་རྩ་བ་མི་བཅད་རེ། །རྐྱང་ཆུང་རྡོག་དྲུག་བཅད་
ཞན་འདྲ། །དངོས་མེད་ལྷ་འདྲེའི་སྒོ་ཟོག་རེད། །ལྷ་འདྲེའི་སྟོབས་ལ་འགྲན་
བསམ་རེད། །གློ་ནད་ཧོན་གསུམ་མི་བ ཏང་རེ། །སྟག་དམག་དཔུང་ལ་འགྲན་པ་
ན། །རྒྱབ་བདག་གླིང་དཀར་ཁྲ་མོ་རེད། །དཔའ་རྟུལ་དཔུང་ལ་འགྲན་འདོད་
རེད། །བཅུད་གཡང་ནོམ་ལ་མི་གཅོད་རེ། །གཏམ་ལ་ལན་མེད་ལྐུགས་པ་རེད། །
ལྐུགས་པ ས་ལག་བྲེལ་མཛུབ་ཚུགས་བྱེད། །ཟས་ལ་ལན་མེད་ཁྲམ་པ་རེད། །ཁྲམ་
པས་ཁ་ཡག་ཁོག་མཁས་བཤད། །དགྲ་ལ་ལན་མེད་ཝ་མོ་ཟེར། །ཝ་མོས་ཁུང་
སྒོར་རྔ་སྦྱང་བྱེད། །ལས་དེ་འདྲ་བ་གཅིག་ཨ་དགོས་ཆུང་། །སྟོད་གླིང་གསེར་པ་
མཆེད་བརྒྱད་ལ། །དམག་གསེར་ཁྲབ་ཉིས་འབུམ་ལྔ་ཁྲི་ཡོད། །སྤྱི་ཁྱབ་གསེར་
60



དཔའ་རྟུལ་དཔུང་ཆེན་དྲག་པོ་བསྒྲིགས།
པའི་ཉི་འབུམ་ལ། །དཔའ་རོགས་དཔའ་རྟུལ་མི་བརྒྱུད་དེ། །མ་སྡོད་ལ་མོ་ཆས་
ལ་ཤོག །བར་གླིང་འོམ་བུ་ཚོ་དྲུག་ལ། །དམག་དངུལ་ཁྲབ་ཉིས་འབུམ་སུམ་སྟོང་
ཡོད། །གཙོ་བོ་འཇང་སྲས་གཡུ་ཁྲི་ལ། །དཔུང་རོགས་དཔའ་རྟུལ་མི་བདུན་ཡོད།
མ་སྡོད་ད་ལྟ་ཆས་ལ་ཤོག །སྨད་གླིང་རྨུ་སྤྱང་སྡེ་བཞི་ལ། །དམག་དུང་ཁྲབ་ཉིས་
འབུམ་སུམ་བརྒྱ་ཡོད། །གཙོ་བོ་རིན་ཆེན་དར་ཡག་ལ། །དཔུང་རོགས་དཔའ་
རྟུལ་མི་བདུན་ཡོད། །མ་སྡོད་ལ་མོ་ཆས་ལ་ཤོག །སྟག་རོང་གཟིག་རོང་སྤྱང་
རོང་གསུམ། །དམག་ཟངས་ཁྲབ་གཅིག་འབུམ་དགུ་ཁྲི་ཡོད། །གཙོ་བོ་ལྷ་རྒོད་
འབུམ་ལུ་ལ། །དཔུང་རོགས་དཔའ་རྟུལ་མི་དྲུག་ཡོད། །མ་སྡོད་ད་ལྟ་ཆས་ལ་
ཤོག །སྐྱ་ལོ་སྔ་ལོ་གྲོ་ལོ་གསུམ། །འཕྲུ་ལྗང་གཅིག་འབུམ་ལྔ་ཁྲི་ཡོད། །གཙོ་བོ་
སྲས་ཆུང་གཡུ་སྟག་ལ། །དཔུང་རོགས་དཔའ་བོ་མི་ལྔ་བཅས། །མ་སྡོད་ད་ལྟ་
ཆས་ལ་ཤོག །ཀ་རུ་ནགས་རུ་འབའ་རུ་གསུམ། །འཕྲུ་ཁྲ་གཅིག་འབུམ་ཉིས་ཁྲི་
ཡོད། གཙོ་བོ་རྒྱལ་མཚན་ཆོས་གྲགས་ལ། །དཔུང་རོགས་དཔའ་རྟུལ་མི་བཞི་
བཅས། །མ་སྡོད་ད་ལྟ་ཆས་ལ་ཤོག །འདན་མ་ཉི་མ་གཟིག་མ་གསུམ། །དམག་
འཕྲུ་ལྗང་གཅིག་འབུམ་ལྔ་ཁྲི་ཡོད། །གཙོ་བོ་བློན་ཆེན་འདན་མ་ལ། །མཆན་
ཁེབས་དཔའ་རྟུལ་མི་དྲུག་ཡོད། །མ་སྡོད་ད་ལྟ་ཆས་ལ་ཤོག །རྟ་འུ་གོ་འཇོ་བྲག་
ཡབ་གསུམ། །འཕྲུ་དཀར་གཅིག་འབུམ་ལྔ་ཁྲི་ཡོད། །གཙོ་བོ་དཔའ་ལ་མི་སྤྱང་
ལ། །དཔུང་རོགས་དཔའ་རྟུལ་མི་ལྔ་ཡོད། །མ་འདུག་ལ་མོ་ཆས་ལ་ཤོག །འཕྲུ་
དཀར་ནག་འབུམ་ཕྲག་བཅུ་གསུམ་དེ། །མི་ཕོ་དར་མ་སྟོབས་ཆེན་དང་། །རྟ་ཕོ་
ཤ་ཡོད་ཤུགས་ལྡན་གཉིས། །དགྲ་གསོད་མཚོན་ཆ་ངར་ལྡན་བཅས། །ཁ་སང་
སྔོན་ནས་བཤད་པ་ལྟར། །རེ་རེས་ཁེར་འདོན་ཕེར་བ་དགོས། །འགྲོ་དུས་ཆུ་
ཆེན་འབབ་འདྲ་གྱིས། །འདུག་དུས་རྒྱ་མཚོ་འཁྱིལ་འདྲ་གྱིས། །སྡང་བའི་དགྲ་ལ་
61



གོ་ར་ཚྭ་རྫོང་།
ཐུག་པའི་དུས། །བྲག་ལ་ཐོག་དམར་བབས་འདྲ་དགོས། །རུ་འདྲེན་རེས་མོས་
གང་བབ་གྱིས། །ཕྱིར་འགྱེད་བྱུང་ན་ཁྲིམས་དང་འགལ། །སྔོན་བསད་རོ་ལ་ལྟ་
རྒྱུ་མེད། །རྗེས་མས་ཞེ་ལྷོད་བྱ་རྒྱུ་མེད། །དོན་མེད་ཟ་འདོད་ཆེ་བཙན་རིགས། །
མི་གཙང་ལག་ངན་འཛིང་རྩོད་སོགས། །བྱུང་ན་གླིང་རུས་ཁྲིམས་ལ་སྦྱར། །ཚུར་
བྱུང་ཕར་ལན་འཕྲད་པས་ན། །དེ་ནས་གང་དགོས་རིམ་བཞིན་ལྟ། །གོང་མས་
ལུང་བསྟན་ཡོད་པས་གསུང་། །ཨ་ཁུའི་གསུང་དང་ཁྱད་པར་མེད། །བྱང་ཡངས་
པའི་བཞི་ལིང་འགྲིམ་པ་ལ། །ལས་དཀའ་བ་ཤེས་ཀྱང་བྱ་ཐབས་བྲལ། །དགྲ་ཕ་
རོལ་འདུལ་བའི་ཐབས་དང་བསྟུན། །འཇིགས་མི་དགོས་ལྷ་ཡི་གདོང་གྲོགས་
ཡོད། །བྱང་གོ་ར་ཙམ་ལ་ཨ་འུ་ཙི། །ཁྱོད་དཔའ་རྟུལ་ཐུགས་ལ་དེ་འདྲ་ཞོག །
ཅེས་གསུངས་པས་ཐམས་ཅད་ནས་མངོན་པར་བསྟོད་དོ། །དེ་ནས་རྒྱལ་
མཆོག་དམ་པ་དེ་ཉིད་ཀྱིས། །འཇང་ཡུལ་ཁུ་བྱུག་པདྨ་ཉི་གྲགས་ལ། །བླ་བྱ་ཁྲུང་
ཁྲུང་སྤུན་གསུམ་བཏང་། །ལྷོ་མོན་ཡུལ་ཟླ་བ་ཁྲ་བཙན་ལ། །ནམ་མཁའི་སྤྲིན་ལ་
ཡི་གེ་བསྐུར། །རོང་རྨི་ལིའི་དཔོན་པོ་དུང་སྐྱོང་ལ་ལྷ་མདའ་དར་ནག་ལེབ་རྒན་
ལ་ཡི་གེ་བསྐུར། གཞན་ཡང་བདུད་ཡུལ་ཨ་སྟག་ཀླུ་མོ་ལ། གླིང་ཆེ་རྒྱུད་ཚང་
ནས་མི་གཉིས་བཏང༌། བྱེ་རིའི་བཀའ་བློན་ཆོས་འགྲུབ་ལ། འོམ་བུའི་ཤོག་ནས་
མི་གཉིས་བ ཏང་། །ཨ་གྲགས་ཉི་མ་དང་སྟག་བློན་ཞལ་དཀར་གཉིས་སོག་སྟོད་
ཉང་ཁྲི་ལྷ་དཀར་དང་། སོག་སྐྱེད་ཁུ་ཡེ་རྒྱལ་པོ། སོག་སྨད་བཅས་ལ་གླིང་མུ་
པའི་བློན་ཆུང་དལ་འཛོམ་དང་འོམ་བུའི་ཁྱུང་ལྷ་རྒོད་པོ་གཙོས་རྟ་ཞོན་བང་མི་་་་
བདུན་བཏང༌། ཨ་ཆེན་ཧོར་ཡུལ་སྐྱ་མོ་ཤན་ཚ་རླུང་ལྷ་མགྱོགས་ལ་འཇང་བྱ་རྫི་
བུ་ཡི་ཤཱཀྱ་གཙོས་རྟ་ཞོན་བང་མི་གསུམ་བཏང་། སྟག་གཟིག་བཙན་རྒྱལ་ཁ་ཤོ་
དང་སྟག་རོང་ཁྲོ་རྒྱལ་བེར་དམར་གཉིས་ལ། སྟག་རོང་ཤོག་ན ས་སྟག་ཕྲུག་གློག་
62



དཔའ་རྟུལ་དཔུང་ཆེན་དྲག་པོ་བསྒྲིགས།
དམར་གཙོས་བང་མི་རྟ་བ་བཅུ་གསུམ་བ ཏང་སྟེ་སོ་སོ་ལ་རྒྱལ་པོའི་བཀའ་བསྒོ་་་་
བའི་བཀའ་ཁྱབ་བཅས་གསལ་པོར་བཀོད་དེ་བཏང་ནས། གླིང་དཀར་ལས་
དམག་རྣམས་རྩིས་ལེན་ཞག་གསུམ་མཛད་དེ། དེ་བར་ཆེ་འབྲིང་ཆུང་གསུམ་
གཙོས་སྡེ་ཚན་རྣམས་ནས་སྟོན་མོ་དང་རྟ་རྒྱུགས་མདའ་འཕེན་བཅས་རྩལ་སྦྱངས་
མཛད་པ་སོགས་བྱས་ནས་བསྡད་དོ། །
ཡང་དེའི་དུས་སུ་འཇང་ཡུལ་མཚེར་ར་སྨུག་པོ་ཡང་ཐོག་གཟི་འདྲའི་ཡང་་་་
སྟེང་། སྐུ་མཁར་གཡུ་འབྲུག་འགྱིང་རྫོང་དུ་འཇང་ཁུ་བྱུག་པདྨ་ཉི་གྲགས་དེ་
བཞུགས་ཡོད་པ་ཕོ་བྲང་མཐོན་པོའི་རྩེ་ཕྱོགས་གསེར་གྱི་རྒྱལ་མཚན་མཐོན་པོའི་་་
མགོ་ལ་བྱ་ཁྲུང་ཁྲུང་དུང་གི་འདབ་མ་ཡོད་པ་གཡུ་ཡི་མགུལ་རྒྱན་བྱས་པ་གསུམ་་་་
བབས་སྟེ་ཀི་རིང་དང་ཀི་ཐུང་གིས་སྒྲ་སྒྲོགས་པ་ཁུ་བྱུག་པས་བྱ་ངོ་ཤེས་ཏེ་གོས་་་་
ཆེན་སེར་པོའི་གོས་ཤིག་གྱོན་ལིང་ཕ་ཁ་རིས་ཀྱི་སྐ་རགས་བ ཅིང་རྒྱ་ལྷམ་ཆུ་རྩི་་་་་
ནག་པོའི་ལྔ་ཟློག་ལ་སྟོད་སྐུད་ལྷས་མས་མགྱོགས་ཆིངས་བརྒྱབ་སྟེ་ཡང་ཐོག་ཏུ་་་་་
སོང་ནས། བྱ་ཁྲུང་ཁྲུང་དཀར་མོ་གླིང་གི་བྱ། དོན་གལ་ཆེན་བང་མི་ཅི་འདྲ་
ལགས་ཞེས་དྲི་བ་བྱེད་པའི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་འཇང་གི་ལྷ། །མཆོད་པའི་མི་ལ་དཔལ་མགོན་གྱིས། །ས་
འདི་འཇང་ཡུལ་བྱེ་ཐང་རེད། །མཁར་འདི་གཡུ་འབྲུག་འགྱིང་རྫོང་འབོད། །ང་
འདྲ་ཁུ་བྱུག་དཔོན་པོ་ཡིན། །བློན་ཆེན་གཡུ་ལྷའི་སྐུ་ཚབ་ཡིན། །སྨུག་པོ་འཇང་གི་
གཙོ་བོ་རེད། །རང་རྒོད་ཆེ་ལེ་མ་རེད་དེ། །སྟག་བློན་གཡུ་ལྷའི་བཀའ་དྲིན་རེད། །
དེ་ནས་ལྷ་བྱ་སྤུན་གསུམ་པོ། །མངག་པའི་བང་ཆེན་ཅི་འདྲ་ཡིན། །གླིང་དཀར་
ནོར་བུའི་ཞིང་ས་ལ། །རྒྱལ་པོ་དགུང་གི་ཉི་མ་ལ། །མུན་པས་སྒྲིབ་གཡོགས་ཨི་འགི་
63



གོ་ར་ཚྭ་རྫོང་།
--
-
བབ
• ·**
：
：
* * 1
་་
""
་
ལགས། །རྒྱལ་སྲས་བཅོ་ལྔའི་དུང་ཟླ་ལ། །སྒྲ་གཅན་གློ་དགྲ་ཨི་འགི་ལགས། །གཡུ་
ལྷ་དར་སེང་དཀར་མོ་ལ། །བུ་ཡུག་འཚུབ་མ་ཨི་འགི་ལགས། །གླིང་ཡུལ་རྒྱ་ཞིང་
ཕྱུག་མོ་ལ། །སད་དང་སེར་བ་ཨི་འགི་ལགས། །ན་ནིང་སྟག་ཟླའི་བཅོ་ལྔ་ལ། །
གླིང་དཀར་བྱང་ལ་ཆས་དགོས་ཟེར། །བཅུད་གཡང་གཏེར་ཁ་ལེན་པས་ཟེར། །
འཇང་དམག་འགྲོ་ཆོག་དགོས་པས་ཟེར། །ད་བར་ཕྱི་དལ་དགོས་པའི་དོན། །
བཟང་ངན་ཐག་ཆོད་ཅི་འདྲ་འགི། །ཕ་ཁུ་སྟག་ཤར་མ་སྲུ་དང་། །སྨན་ཆུང་ཨ་
ཐིག་ཕྱུགས་ལུག་བཅས། །ལོངས་སྤྱོད་སྔར་ལྟར་ཨི་རྒྱས་ལགས། །ཐག་རིང་ནམ་
མཁའ་འགྲིམ་པ་ལ། །ཞལ་སྐམ་པོ་ཨི་བྱུང་ཁྲུང་ཁྲུང་གསུམ། །འབྲི་བརྒྱའི་འོ་མ་
སྐམ་རྩི་བཞེས། །འབྲས་དང་རྩི་རྩི་རྒུན་འབྲུམ་སོགས། །འཇང་ཡུལ་འབྲུ་སྣ་མངར་
གསུམ་མཆོད། །དེ་དགོང་མཁར་ལ་མལ་གསོ་མཛོད། །
ཅེས་གླུ་དེ་ལྟར་བླངས་ཏེ་འབྲས་འོ་མ་སྡུན་དུ་བཀྲམ་པ་དེ་ནས་འབྲས་དང་་
འོ་མ་བཅས་གསོལ་ཏེ་མཆུ་གཤོག་ས་ལ་ཕྱིས་ནས་དེ་ལན་གླུ་ཐུང་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཉིན་རྫི་ཐང་དཀར་རྒོད་པོ་མ ཁྱེན། །མཚན་རྫི་ལུག་པ་སེར་པོ་མཁྱེན། །འཛུམ་
རོགས་གླག་པོ་རོག་དོར་མཁྱེན། །རྩལ་ཆེན་སྐྱ་ཁྲ་ཧོར་པ་མཁྱེན། །ས་འདི་
འཇང་ཡུལ་བྱེ་ཐང་རེད། །ང་འདྲ་ཁྲུང་ཁྲུང་སྤུན་གསུམ་རེད། །རྒྱལ་པོས་མངག་
པའི་བང་ཆེན་རེད། །ཨ་ཅེ་འབྲུག་མོའི་གསོ་བྱ་རེད། །དོན་ཆེ་ནས་འཇང་ལ་
མངགས་ནས་སོང་། །རྒྱལ་པོ་དགུང་གི་ཉི་མ་ལ། །སྤྲིན་བྲལ་འོད་ཟེར་རབ་ཏུ་
རྒྱས། །ལྷ་སྲས་ངང་སེར་དུང་ཟླ་དེ། །དུག་རླངས་བྲལ་ཏེ་མུན་པ་གསལ། །གཡུ་
ལྷ་གངས་སྟོད་སེང་གེ་ལ། །བུ་ཡུག་མེད་པ་སྡེར་བཞི་བཀྲག །གླིང་ཡུལ་རྒྱ་ཞིང་
ཕྱུག་མོ་ལ། །སེར་མེད་ལོ་འབྲས་སྔར་ལས་འཕེལ། །ན་ནིང་རྒྱལ་པོས་དམག་
་
་
་



དཔའ་རྟུལ་དཔུང་ཆེན་དྲག་པོ་བསྒྲིགས།
འཕྲིན་ལྟར། །ལམ་ཆས་རྟ་དྲེལ་ཟས་གོས་སོགས། །བཤོལ་མེད་ཐོན་ཆོག་ལོས་
རང་ཡོད། །བྱང་ཡུལ་ཐོག་རྒྱལ་ཁྲི་བཙན་དེས། །འབུམ་དམག་བཅུ་གཉིས་རུ་
འདྲེན་བཅས། །གླིང་དཀར་ཕྱོགས་ལ་ཆས་པས་གསུང་། །ད་ཙམ་མི་རིང་སྟག་
གཟིག་ཡུལ། །དགྲ་འདྲེའི་གཡབ་མོ་ཡོད་པས་གསུང་། །འཇང་དམག་ལེབ་བརྒྱ་
རུ་གསུམ་དེ། །མ་ཐོགས་མྱུར་དུ་ཆས་ཤོག་གསུང་། །བྱང་ཆུ་ཀླུང་ན་བཀྲ་གོང་
མ་ལ། །འཛོམས་དུས་ཚེས་པ་བཅུ་ལ་ཡོད། །མ་ཐོན་ཁྲིམས་དང་འགལ་བས་
གསུང་། །བློན་ཆེན་གཡུ་ལྷ་ཐོག་འགྱུར་གྱིས། །ཟུར་དུ་བཀའ་ཡི་བསྒོ་བ་ལ། །
དམག་རྩིས་གོ་ཡིག་ཁྲ་མོའི་དོན། །འཛོལ་མེད་མ་ཐོན་མི་འོང་གསུང་། །ཁུ་བྱུག་
དཔོན་ལ་ལོབ་ཤོག་གསུང་། །རྒྱལ་བློན་བཀའ་ཡི་བསྒོ་བ་དེ། །བློན་པོའི་སྙན་ལ་
ཐོང་ལེ་ཡིན། །འགྲོ་སྡོད་གང་བྱེད་ཁྱེར་རང་ཤེས། །
ཟེར་ཏེ་གཤོག་པ་ཀྲབ་མགྲིན་པ་བསྲིངས་ནས་འཕུར་གྲབས་བྱས་པ་དང་།
ཁུ་བྱུག་དཔོན་ནས་འོ་དེ་རང་ཡིན། ངེད་ཅག་འཇང་གིས་ལས་དམག་དེ་རྒྱལ་
བློན་བཀའ་ལྟར་ཚེས་དུས་མ་འཛོལ་བ་གསུང་བཞིན་འཛོམ་པར་བྱ་ཡོང་བ། དེ་
ནས་ཡང་དུས་ལྟར་མི་རིང་བ་ཕེབས་པར་འཚལ་ཟེར་བ་ལ། བྱ་གསུམ་ཡང་
འཕུར་ནས་སོང་། ཉི་མ་དེའི་ཕྱི་ཉིན་འཇང་ལེབ་བརྒྱ་རུ་གསུམ་དེ་གོང་ལྟར་
དམག་རྩིས་བླངས་ཏེ་མི་ཕོ་རྩལ་ལྡན། རྟ་ཕོ་ཤེད་ལྡན་བཅས་རྩིས་ལེན་ཉིན་
གསུམ་ལ་བྱས། མ་སྲུ་རྣམས་ནས་ཇ་ཆང་གི་སྐྱེམས་ཞུས་སྨོན་ལམ་བཅས་འབྲལ་
མི་ཕོད་པ་ལྟ་བུའི་ངང་ནས་དམག་དྲངས་ཤིང་དགྲ་ཕྱོགས་སུ་ཆས།
ཡང་དེའི་དུས་ཙམ་ལ་མོན་གུ་ནེའི་ཕོ་བྲང་སྟོང་རི་གནམ་རྫོང་དུ་ཟླ་བ་ཁྲ་་་
བཙན་དེ་རྗེ་ཚབ་ཏུ་ཡོད་པ། དཔོན་བློན་རྣམས་སྔར་ཐོག་གླིང་གིས་བྱང་དུ་འགྲོ་
དགོས་པའི་བཀའ་ཁྱབ་ཡོད་པ་ལ་ཕྱིས་སུ་ལན་མ་བྱུང་བ་ཅི་ཡིན་དགོངས་ཏེ་་་་



གོ་ར་ཚྭ་རྫོང་།
དཔའ་རྟུལ་རྣམས་བཀའ་གྲོས་སུ་འཛོམ་ནས་ཡོད་པར། ཤར་ཕྱོགས་ནམ་མཁའ་
ནས་འཇའ་མི་འདྲ་བ་དུ་མ་ཤར་བ། ཡིད་ལ་མེད་པ་སྤྲིན་དཀར་པོ་བལ་ཐག་
བརྐྱང་པ་ལྟ་བུ་ཞིག་ཤར་གྱིས་བྱུང་བའི་ནང་ནས་གོས་སེར་ལ་བྲིས་པའི་ཡི་གེ་་་་་
ཞིག་དར་རླུང་གིས་སྐྱོད་པ་ལྟར་མཁར་ཐོག་ལ་ནར་གྱིས་བབས་པ་དང༌། ཅི་
ཡིན་བསམ་སྟེ་ཡབ་ཆེན་ཉི་མ་མཆོག་རབ་ལ་ཞུས་པས་ཡབ་ནས་གཟིགས་པས་་་་་
འབྲུ་དོན་ཁོང་དུ་ཆུད་དེ་མོན་ཚོ་ཁག་བཅོ་བརྒྱད་ལ་ཁྱབ་པར་མཛད་དེ་ཕྱི་ནང་་་་
མཁར་སྒོ་གཅིག་ནས་ཐོན་པ་ལྟར་འཛོམ་པས་རྒྱལ་པོའི་བཀའ་རྒྱ་གློག་འདོན་་་་་་་
གྱིས་ཁྱབ་བསྒྲགས་གནང་ནས་ཉི་མ་བཞི་ལ་དམག་གི་རྩིས་བ ཤེར་མ ཛད་དེ།
ཚེས་བཅུ་བདུན་ལ་སྐྱེལ་མ་དག་ཕྱོགས་སུ་ཆས།
ཡང་དེའི་དུས་སུ་ལྷོ་སྨད་རྨི་ལི་ས་ཆ་ཕོ་བྲང་རྔམ་ཆེན་རིང་མོའི་ཡངས་ཐོག་
གཟིམ་ཆུང་ཉི་མའི་འཁོར་འདས་སུ། ནང་བློན་དུང་སྐྱོང་སྟག་ལྷ་དེ་བཞུགས་
ཡོད་པ་ནམ་སྨད་ལ་རྨི་ལྟས་བཟང་པོ་འགའ་རེ་བྱུང་། སྐྱ་རེངས་དང་པོའི་དུས་
སུ་ཕོ་བྲང་རྔམ་ཆེན་གྱི་ཤར་ཕྱོགས་པན་བད་ཀྱི་གསེབ་ནས་འུར་སྒྲ་ཆེན་པོ་ཞིག་་་་
བྱུང་བ་ཅི་ཡིན་རང་གི་རྨི་ལམ་ལ་དཔྱད་ན་བཟང་པོ་ཞིག་ཡིན་ལས་ཆེ་དགོངས་་་་
ཏེ་རྒྱལ་ལྕམ་རིན་ཆེན་སྒྲོན་མ་ལ་ཁྱོད་སོང་ལ་མདོང་གི་སྒྲ་ཆེན་པོ་གང་རེད་་་་་་
མཁར་འདི་ལ་གནོད་སྐྱོན་འདྲ་ཡོད་མེད་ལྟོས་དང་ངའི་རྨི་ལམ་ལ་དཔྱད་ན་་་་་་་
བཟང་པོ་ཞིག་ཡིན་ཡང་སྲིད་གསུང་པས་དེ་ནས་རྒྱལ་ལྕམ་རིན་ཆེན་སྒྲོན་མ་དེས་་
རྒྱན་གོས་ཡིད་དུ་ཡོང་བ་ཞིག་མཛད་དེ་བལྟས་པས་ཤར་ཕྱོགས་ཀྱི་པན་བད་ཁྱུང་
ཚང་འོག་མ་ལ་མདའ་ཞིག་བབས་ནས་མདའ་འགུལ་དུ་གོས་སེར་གྱི་ཡི་གེ་ཞིག་་་་་
སེར་ལྷབ་ལྷབ་འདུག་པ་དགའ་ཞིང་འཛུམ་པའི་ངང་ནས་ལྷ་ཕྱག་གསུམ་ཕུལ་ཏེ་་་
ནང་དུ་ཕྱིན་ནས་སྟག་ལྷ་ལ་གནས་ལུགས་ཞུས་པས། དེ་ནས་དུང་སྐྱོང་དཔོན་



དཔའ་རྟུལ་དཔུང་ཆེན་དྲག་པོ་བསྒྲིགས།
ནས་གཟིགས་སུ་ཕེབས་པས། ལྷ་མདའ་ངོ་ཤེས་ནས་ཕྱག་ཕུལ་ཞིང་མདའ་
བླངས་ཏེ་གཞུ་ཐོག་ལ་བཞག་ནས་མདའ་ལ་བདེ་གན ས་འདྲི་བའི་གླུ་འདི་སྟག་་་་
ལྷའི་དར་གདངས་རིང་མོ་ལ་དྲངས་པ་འདི་ལྟར་ལགས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གངས་མཐོན་མཐིང་རྒྱལ་མོའི་ར་བ་ནས། །གངས་བཙན་དྲེལ་རྟ་རྐང་གསུམ་
མཁྱེན། །བྲག་དམར་ཁྱུང་ལྡིང་གོང་མ་ནས། །ཞིང་སྐྱོང་ཚངས་པ་གདོང་བཞི་
མ ཁྱེན། །ས་འདི་ལྷོ་རོང་རྨི་ལིའི་ཡུལ། །ཕོ་བྲང་རྔམ་ཆེན་རིང་མོ་ཟེར། །ང་
འདྲ་ང་ངོ་མ་ཤེས་ན། །སྐྱིད་མོ་མོན་ཡུལ་གོང་མ་ནས། །བཻཌཱུར་སྔོན་མོའི་ཡར་
ནང་ནས། །དུང་དཀར་དཀར་མོའི་ནང་རོལ་ལ། །དུང་སྐྱོང་སྟག་ལྷ་ཁྲི་དཀར་
ཟེར། །ལྷ་སྲས་དགྲ་ལྷའི་གུང་བློན་ཡིན། །གཡོན་རུའི་དམག་གི་རུ་འདྲེན་ཡིན། །
ཕ་རོལ་དགྲ་གདོང་ལེན་མི་ཡིན། །རྨི་ལིའི་གསེར་གཡང་བླངས་པའི་དུས། །རྗེ་
ཚབ་མཁར་ལ་སྡོད་དགོས་བྱུང་། །རྗེ་སེང་ཆེན་ཞབས་ཞུ་བསྒྲུབ་བསྒྲུབ་ནས། །
ལུས་དགྲ་མེད་སྔར་ལས་བདེ་བ་ཆེ། །ངག་བཛྲ་གུ་རུ་བསྒྲངས་བསྒྲངས་ནས། །
ཡུལ་ནད་མཚོན་མུ་གེའི་འཇིགས་ལས་གྲོལ། །སེམས་ཆོས་སྐུའི་ངང་ལ་བཞག་
བཞག་ནས། །ཚེ་ཕྱི་མ་བར་དོའི་འཇིགས་ལས་གྲོལ། །དེ་ནས་ལྷ་མདའ་རིན་པོ་
ཆེ། །མངག་པའི་བང་ཆེན་ལོས་རང་ཡིན། །གླིང་དཀར་ནོར་བུའི་ཞིང་ཁམས་ལ།
ཡུལ་ཕྱོགས་རིས་སྐད་ཆ་ཅི་འདྲ་འགི། །རྒྱལ་པོ་རྟ་བདུན་དབང་པོ་དེ། །ཉི་མའི་
དྲོ་མདངས་ཨི་ཆེ་ལགས། །རྩེ་རྒྱལ་གངས་སེང་དཀར་མོ་དེ། །གཡུ་རལ་མཐའ་
ནས་ཨི་རྒྱས་ལགས། །སྤྱི་དཔོན་དངུལ་དཀར་མེ་ལོང་དེ། །གསལ་སྒྲིབ་མེད་པར་
ཨི་ཡོད་ལགས། །དཔའ་རྟུལ་སྟག་མོ་ཐང་གང་དེ། །འཛུམ་དྲུག་མཐའ་ནས་ཨི་
རྒྱས་ལགས། །མ་སྲུ་མཚོ་ལ་དར་ཆགས་དང༌། །གཅེས་ཕྲུག་མདའ་སྨྱུག་སིལ་མ་



གོ་ར་ཚྭ་རྫོང་།
དང༌། །ཕ་ཁུ་རི་རྒྱལ་ལྷུན་པོ་དང་། །མི་སྡེ་སྐར་ཚོགས་ཁྲ་མོ་བཅས། །སྔར་
བཞིན་བདེ་བར་ཨི་འགི་ལགས། །དེ་ནས་ལྷ་མདའ་རིན་པོ་ཆེ། །བྱང་ཡུལ་
འབྲོང་ཆུང་ངར་མ་དེས། །རུ་རྩེ་རྨ་ཡུལ་ངོམ་པས་ཟེར། །སྟག་རོང་སྟག་ཕྲུག་
ལུང་གང་དེས། །རྟ་ཁྱུ་འགྲོས་ཁ་ངོམ་པས་ཟེར། །དེ་ཚོའི་གནས་ལུགས་ཅི་འདྲ་
ཡོད། །ས་འདིར་ཕེབས་པ་ཅི་ཡི་དོན། །ང་སྟག་ལྷས་བསྒྲུབ་བྱའི་བྱ་བ་ཅི། །མ་
གསང་གཏམ་དེ་དྲང་པོའི་མདའ། །སྟག་དོང་རྒྱན་ལ་བཀའ་དྲིན་ཆེ། །ཞལ་སྐམ་
ན་ལོ་ཆང་དྭངས་མ་བཞེས། །བཀྲེས་ན་འབྲི་བརྒྱའི་འོ་མ་མཆོད། །ཅེས་ཞུས་
པས། ལྷ་མདའ་དེའི་མདའ་འགུལ་ཤིག་ཤིག མེ་དཔུང་ཤར་ཤར་བྱས་ཏེ་མདའ་
གླུ་རྩེ་གར་དྲུག་འགྱུར་ལ་དྲངས་པའོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྟོང་ཉིད་ནམ་མཁའི་གཞལ་ཡས་ནས། །འོད་གསལ་ལྷ་ལ་གསོལ་བ་འདེབས། །
སྣང་སྟོང་རིག་པའི་རྩ་འཁོར་ནས། །ཁྲོ་ཆེན་བཞི་ལ་གསོལ་བ་འདེབས། །ས་
འདི་ལྷོ་ནུབ་རྨི་ལིའི་ཡུལ། །རིན་ཆེན་དང་པོའི་རྫོང་ས་རེད། །སྔ་རབས་རྔམ་
ཆེན་རིང་མོ་ཟེར། །དེང་སང་ཆོས་རྫོང་རིང་མོ་ཟེར། །ང་འདྲ་ང་ངོ་མ་ཤེས་ན། །
དོང་པ་ལྷ་ཤོག་ལྡན་ས་ནས། །སྲོག་གཅོད་སྡིག་ལ་རྔམ་ལེ་དེ། །སྲུང་མདའ་
ལྕགས་ནག་ལེ་བརྒན་ཡིན། །དགྲ་སྲོག་གཅོད་པའི་དགྲ་མདའ་ཡིན། །བདུད་
ཡུལ་ཆོས་ལ་སྒྱུར་བའི་དུས། །ཀླུ་བཙན་ཀླད་པའི་ཁྲག་མཚོ་ག ཏོར། །གུར་དཀར་
གཉའ་སྒ་བསྟད་པའི་དུས། །ཡ་གཟི་མཁར་གྱི་གསེར་འཕྲུ་གཏོར། །ས་ཐམ་
བཅུད་གཡང་བླངས་པའི་དུས། །ས་སྦྲུལ་གནས་པའི་རྡོ་སྒྲོམ་བ ཤིགས། །ཤིང་
ཁྲིའི་འབྲས་རྫོང་ཕབ་པའི་དུས། །ཐེའུ་རང་བླ་མའི་མིག་ཡ་བཅར། །སྟག་གཟིག་
ནོར་རྫོང་ཕབ་པའི་དུས། །བྲག་དམར་སྲིད་པའི་ཁྱུང་རྫོང་གཏོར། །སོག་སྟོད་རྟ་
6



དཔའ་རྟུལ་དཔུང་ཆེན་དྲག་པོ་བསྒྲིགས།
རྫོང་འབེབས་པའི་དུས། །ཁུ་ཡེ་བློན་པོ་རྟ་ནག་དང༌། །དམག་རྔ་འཕྲུ་ཅན་ལ་
ལྔ་བརྒྱ་བཀུམ། །སོག་ག་མའི་རྟ་གཡང་བླངས་པའི་དུས། །ཤེལ་གྱི་བྲག་དཀར་
ཁ་གཉིས་བཏང་། །སོག་སྨད་ཁྲབ་རྫོང་ཕབ་པའི་དུས། །ཕག་ནག་དུག་མཆེའི་
སྙིང་མདའ་གཟིར། །ཨ་གྲག་གཟི་རྫོང་ཕབ་པའི་དུས། །དུག་ཤིང་སྡོང་པོའི་རྩ་
བ་བྲེག །བྱེ་རིའི་བྱུར་རྫོང་ཕབ་པའི་དུས། །དོམ་མགོ་གླང་སྙིང་དམ་ལ་བཏགས།
བྱང་རྗེའི་བཅུད་གཡང་བླངས་པའི་དུས། །སྟག་ལྷ་འགུགས་པའི་བང་ཆེན་བྱས། །
དེ་ནས་ལྷ་བློན་སྟག་ལྷ་བུ། །གླིང་ཡུལ་མཐོང་བ་ཀུན་སྨོན་ན། །རྒྱལ་པོ་དགུང་
གི་རྟ་བདུན་ལ། །སྒྲིབ་མེད་དྲོ་མདངས་འཛམ་གླིང་ཁྱབ། །རྩེ་རྒྱལ་དུང་སེང་
དཀར་མོ་དེ། །གཡུ་རལ་ཕྱོགས་བཞི་ཀུན་ལ་བྱིངས། །སྤྱི་དཔོན་དངུལ་དཀར་མེ་
ལོང་དེ། །སྒྲིབ་མེད་སྟོང་གསུམ་གསལ་བར་བྱེད། །དཔའ་རྟུལ་རྒྱ་སྟག་ཁྲ་མོའི་
དཔུང་། །འཛུམ་དྲུག་རི་མོ་སྔར་ལས་བཀྲག །ཕ་ཁུ་རི་རྒྱལ་ལྷུན་པོ་དང་། །མ་
སྲུ་མཚོ་ལ་དར་ཆགས་གཉིས། །སྐྱེས་ཕྲུག་མདའ་སྨྱུག་སིལ་མ་གསུམ། །མི་སྡེ་
སྐར་ཚོགས་ཁྲ་མོ་བཅས། །སྔར་ལས་དར་ཞིང་ཆབ་འབངས་བདེ། །དེ་ཚོ་ཞུ་
ལན་འབུལ་ཙམ་ཡིན། །ཡང་དག་དོན་ལ་འབེབ་ཙ་ན། །ན་ནིང་བང་མི་བཏང་
བའི་དོན། །རྒྱལ་པོར་ལྷ་ཡི་ལུང་བསྟན་བྱུང༌། །བྱང་རྗེའི་བཅུད་གཏེར་འབྲི་ཡི་
ལྕགས། །ཤེལ་དང་མུ་མེན་མ་རྒད་བཅས། །གཏེར་སྣ་བཅུ་བདུན་ལེན་དགོས་
གསུང་། །མ་ཚད་སྟག་རོང་མི་བཞི་དེས། །བྱང་རྗེ་རྒྱལ་པོའི་རྟ་ལྔ་བརྐུས། །ར་
མདའ་བྱང་དམག་ལྔ་བརྒྱ་དེད། །སོག་གླིང་བྱེ་མའི་ལ་ཁ་ནས། །ཚུར་ཡོང་གླིང་
དམག་དཔུང་དང་ཐུག །ཟླ་གཅིག་ལག་དམར་ཁྲག་ལ་སྦྱར། །ཐོག་རི་སྟོང་ཁྲི་ཡ་
མེད་གཙོས། །སྟག་རི་མི་བདུན་མ་ཐུབ་ཤོར། །དེ་འཕྲོས་དམག་དཔུང་ཡེ་མེད་
བྱས། །དེ་ནས་བྱང་བློན་གཡུ་འབྲུག་ཁོས། །བློ་དང་ཐབས་ཀྱིས་ཤུལ་མ་བཏང་། །
69



གོ་ར་ཚྭ་རྫོང་།
གླིང་ཡུལ་དལ་གནས་རང་ཡུལ་ལོག །རེ་ཞིག་བྱང་དམག་ཕྱི་བཤོལ་བཏང་། །
འོན་ཀྱང་དུས་བབ་གཏེར་གཡང་རྣམས། །རྒྱལ་པོས་འདོན་པའི་དུས་བབ་དེ། །
གོང་མ་ལྷ་ཡི་ལུང་ཡང་བསྟན། །དགྲ་འ ཐབ་གྲོ་ཆས་མ་འགྲིགས་པར། །ཟླ་
གསུམ་ཕྱི་བཤོལ་སོང་བའི་དུས། །ལྷ་ཀླུའི་དམག་ཚོགས་བྱང་ལ་ཆས། །ལྷ་སྲུང་
འཁྲུགས་པས་ལྟས་ངན་ཤར། །དེ་རྐྱེན་བྱང་རྒྱལ་དམག་དཔུང་བསྡུས། །མི་རིང་
ནུབ་ལ་འབེབས་པ ས་ཟེར། །ད་ཙམ་སྟག་གཟིག་འཁྲུགས་རན་ཡོད། །རྨི་ལི་རྒྱལ་
པོའི་མངའ་འབངས་ནས། །ལས་དམག་ཆིག་འབུམ་སུམ་ཁྲི་དེ། །མི་རྟ་བཟང་
འདོན་ཕེར་ལེ་ཞིག །བྱང་གླིང་སྟག་གི་ར་བ་ལ། །འདི་ཟླའི་ཚེས་པ་ཉེར་དགུ་ལ།།
དུས་ཚོད་འགྱུར་མེད་ཐོན་དགོས་གསུངས། །ཆེད་དུ་བ ཏང་བའི་བང་མི་དེ། །ལྷ་
མདའ་ང་ལ་བབ་ནས་ཐལ། །ཕྱི་དལ་མ་མཛད་སྟག་ལྷ་དཔོན། །མངག་པའི་ཆ་
འཕྲིན་འཕྲོད་ལེ་ཡིན། །ཅི་མཛད་སྟག་བློན་ཁྱེད་རང་མཁྱེན། །ལེ་གུས་ཉག་ཕྲན་
མདའ་ལ་མེད། །
ཅེས་བླངས་ཤིང་མདའ་དེས་ཤིག་ཤིག་བྱས་ཏེ་འཕུར་གྲབ་འདུག་པར།
རྒྱལ་ལྕམ་རིན་ཆེན་སྒྲོན་མ་དེས་གསེར་ལོའི་ཇ་དང་། དངུལ་ལོའི་ཆང་། འབྲུ་
བཅུད་ཟས་ཕུད་སྣ་ལྔ་བཅས་མདུན་དུ་ཕུལ་བའི་ཚུལ་གྱིས་ཕྱག་མཛད་པ་ཇ་ཆང་།
རྣམས་ལ་མཆོད་པ་རེ་མཛད་ནས་ནམ་མཁའ་ལ་གྲུ་གང་ཙམ་འཕགས་པ་ན། །
དུང་སྐྱོང་སྟག་ལྷ་དཔོན་ནས་དར་དཀར་པོ་དྲི་མ་མེད་པ་ཞིག་གིས་མདའ་མགུལ་་
གཡོགས་ཏེ་འོ་ན་ལྷ་མདའ་རིན་པོ་ཆེ་ངེད་རྣམས་རྒྱལ་པོའི་བཀའ་ལྟར་བྱང་གླིང་།
སྟག་གི་ར་བ་ལ་དུས་ཚོད་མ་འགྱང་བ་བྱེད་ཡོང་བས། དེ་ནས་རྒྱལ་བློན་རྣམས་
ཀྱང་ཕེབས་གྲུབ་པ་ཞུ་བྱས་པས་ལྷ་མདའ་དེ་སྐད་ཅིག་གིས་སྒྲ་དང་བཅས་ནམ་་་
མཁར་འཕགས་ནས་མྱུར་བ་གློག་གི་རྣམ་པ་ལྟར་གཤེགས། དེའི་དུས་སུ་རྨི་ལིའི་
70



དཔའ་རྟུལ་དཔུང་ཆེན་དྲག་པོ་བསྒྲིགས།
སྡེ་ཤོག་བཅུ་དགུ་ལ་ཆ་དང་བང་མིས་ཁྱབ་པར་བྱས་ཏེ་རིམ་བཞིན་མཁར་དུ་་་་་་
འཛོམ་ནས་ཕོ་བྲང་གི་ཚོམས་ཆེན་དུ་རང་བབས་ཀྱི་གདན་ལ་འཁོད་པའི་སྐབས།
རྒྱལ་ལྕམ་རིན་ཆེན་སྒྲོན་མ་ལ་ཞལ་ཏ་མ་དུ་མས་བསྐོར་ཏེ། སྐྱེམས་འཕང་ཆང་
ལ་སུམ་ཞུས་ཁུ་དམར་ཇ་ལ་དགུ་ཞུས་བྱས། གཞན་ཡང་མངར་གསུམ་དཀར་
གསུམ་ཤ་ཐུད་གྲོ་འབྲས་སོགས་འཚོ་བ་ཕུན་སུམ་ཚོགས་པ་དྲངས་ཤིང་བྱུས་ཕྱི་་་་་
ནང་གིས་གསུང་འཕྲོས་མང་པོ་ཞིག་མཛད་པའི་དུས་དེར། དུང་སྐྱོང་སྟག་ལྷ་ཁྲི་
དཀར་དེ་འཇིགས་པའི་ཆས་བཅུ་དྲུག་དང་ལྡན་ཞིང་དམག་བཀོད་ཀྱི་གླུ་འདི་་་་་་
དར་གདང་རིང་མོ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །གླུ་ཐ་ལ་ལ་མོ་ཐ་ལ་ལེན། །
གངས་བཙན་དྲེལ་རྟ་རྐང་གསུམ་མཁྱེན། །ཞིང་སྐྱོང་ཚངས་པ་གདོང་བཞི་
མཁྱེན། །སྟག་ལྷ་བུ་དང་མཉམ་ཆས་མཛོད། །ས་འདི་རྨ་ཡུལ་པདྨའི་ཐང༌། །ཕོ་
བྲང་ཆོས་རྫོང་རིང་མོ་ཡིན། །འདུ་ར་བདེ་སྐྱིད་ཚོམས་ཆེན་རེད། །ང་འདྲ་མོན་
ཡུལ་འདོད་དགུའི་ས། །དུང་མཁར་དཀར་མོ་རྒྱང་གྲགས་ནས། །དུང་སྐྱོང་སྟག་
ལྷ་ཁྲི་དཀར་ཟེར། །བརྒྱ་བརྒྱ་ནང་ནས་ཡོ་རེ་བུད། །སྟོང་ཚོ་དམག་གི་གདམ་ཡ་
ཡིན། །ཤིང་ཁྲི་རྒྱལ་པོའི་མདུན་བློན་ཡིན། །དེ་ནས་གླིང་དཀར་ཡུལ་ལ་འཁྱེར། །
ལྷ་སྲས་དགྲ་ལྷའི་སྒེར་བློན་རེད། །གཡོན་རུ་དམག་གི་རུ་འདྲེན་ཡིན། །དགྲ་ལ་
ཐུག་ན་སྟག་ལས་ངར། །གཉེན་དང་འཕྲད་ན་དར་ལས་འཇམ། །དཔོན་པོའི་
བཀའ་དྲིན་མ་གནང་མེད། །བློན་པོས་ཞབས་ཞུ་མ་འགྲུབ་མེད། །ད་གང་དགའ་
ལ་ཕྱི་མ་སྐྱིད། །མ་སང་རྒྱལ་པོའི་ཐུགས་རྗེ་རེད། །ཡང་དག་དོན་གྱི་རྡོ་ག་ལ། །
ཁ་སང་ཁར་གྱི་ཉི་མ་ལ། །རྒྱལ་པོའི་ལྷ་མདའ་མཁར་ལ་བབས། །བྱང་ཡུལ་གོ་
ར་རྒྱལ་པོའི་ས། །བཅུད་ལྡན་ཚྭ་མཚོ་བཅོ་བརྒྱད་དང་། །འབྲི་ཡི་གནམ་ལྕགས་
-
71



གོ་ར་ཚྭ་རྫོང་།
གཏེར་ཁ་དང་། །གཞན་ཡང་ནོར་བུ་རིན་ཆེན་རིགས། །གཏེར་གནས་ཁྱད་
འཕགས་བཅུ་གསུམ་དེ། །གུ་རུས་སྦས་པའི་གཏེར་ཁ་རེད། །འདོན་མཁན་མི་དེ་
གེ་སར་རེད། །འདི་ལོ་འདོན་པའི་དུས་སྐབས་རེད། །གོ་རའི་རྒྱལ་པོ་ཐོག་
བཙན་ལ། །བློན་སྟག་རི་ལན་མེད་སུམ་ཅུ་དང་། །འབུམ་དམག་བཅུ་གཉིས་ཁ་
གྲངས་ཡོད། །དགྲ་འདུལ་རྟིང་མ་ཁ་པོ་ཡོད། །རྒྱལ་ཁབ་བཅུ་གཉིས་དམག་
དཔུང་དེ། །དུས་གཅིག་བྱང་ལ་བབས་དགོས་གསུང་། །ངེད་ཅག་དམག་གི་སྒྲིག་
ཁྲིམས་ལྟར། །མི་སྡོད་མྱུར་དུ་ཐོན་དགོས་ཡོད། །རོང་རྨི་ལིའི་ལས་དམག་གྲངས་
མཚུངས་དེ། །རུ་དང་སྒར་གྱི་སྒྲིག་ལུགས་དེ། །གོ་ཡིག་ཁྲ་མོའི་འབྲུ་དོན་ལྟར། །
དབུས་སུ་ལས་གུར་དམར་པོ་ཕུབ། །དམག་གཡས་ཤོག་དཔུང་གི་རུ་འདྲེན་ལ། །
གསེར་གདུགས་ཁྲི་མཁར་རིང་མོ་ནས། །འབུམ་ཐུབ་ཨ་རྒོད་རྩེ་རྒྱལ་ཁྱོད། །མ་
སྡོད་ལ་མོ་ཆས་ལ་ཤོག །གཡས་རུའི་སྒར་པ་ཐོབ་ལ་ཤོག །གཡོན་ཤོག་དཔུང་གི་
རུ་འདྲེན་དེ། །བྲག་ནག་རྨོག་མོ་དགུ་སྒྲིལ་ནས། །ཡ་མེད་དཔའ་རྒྱལ་རྒོད་པོ་
ཁྱོད། །གཡོན་རུའི་སྒར་པ་ཐོབ་ལ་ཤོག །མདུན་ཤོག་དཔུང་གི་རུ་འཛིན་ལ། །
ཨ་རོང་དོན་རྫོང་རིང་མོ་ནས། །དཔའ་བོ་སྤྱན་མཁར་ལྷུན་གྲུབ་ཁྱོད། །མདུན་
ཤོག་སྒར་པ་ཐོབ་ལ་ཤོག །རྒྱབ་ཤོག་དམག་གི་རུ་འདྲེན་ལ། །མཁར་བཙན་རྡོ་
རྫོང་དགུ་ཤོག་ནས། །སྟག་དམར་བུ་ཡི་བཙན་རྒྱལ་ཁྱོད། །རྒྱབ་རུའི་སྒར་པ་
ཐོབ་ལ་ཤོག །ང་དང་རྨི་ལི་དྲག་བཙན་གཉིས། །དཀྱིལ་རུའི་མགོ་འཛིན་བྱེད་རྒྱུ་
ཡིན། །མི་ཕོ་རྩལ་ཆེན་ཤེས་ཡོད་དང་། །རྟ་ཕོ་ཤེད་ཡོད་འགྲོས་ལྡན་གཉིས། །
དྲག་མཚོན་རྣོ་ངར་ལྡན་པ་གསུམ། །རེ་རེས་ཁེར་འདོན་ཕེར་བར་དགོས། །འགྲོ་
དུས་ཆུ་བོ་བབས་འདྲ་གྱིས། །འདུག་ན་རྒྱ་མཚོ་འཁྱིལ་འདྲ་གྱིས། །རུ་འདྲེན་
རེས་མོས་རྟིང་མ་ལོང་། །མ་ཐུབ་དགྲ་ལ་མགོ་སྒུར་དང་། །ཕྱི་དགྲ་མི་ཐུབ་ནང་
-
，



དཔའ་རྟུལ་དཔུང་ཆེན་དྲག་པོ་བསྒྲིགས།
འཛིང་སོགས། །མདོར་ན་ཁྲིམས་འགལ་ཕྲ་མོའི་རིགས། །བྱུང་ན་གླིང་དཀར་
ཁྲིམས་སྲོལ་ལྟར། །ཆེ་ན་སྲོག་དང་ཆུང་ན་ལུས། །ཁྲིམས་ཀྱི་སྟངས་འཛིན་བབ་
འོས་ལྟར། །ཞུ་མེད་ལུས་ལ་འབེབས་རྒྱུ་ཡིན། །དེ་ཚོ་དམག་གི་སྒྲིག་གཞི་རེད། །
གཞི་ལ་ཡུམ་སྲས་བློན་འཁོར་བཅས། །ཕོ་བྲང་ཕྱག་དང་མཆོད་པ་དང་། །ཉ་
དང་དུས་ཆེན་གནམ་སྟོང་ལ། །ཕྱག་དང་སྨྱུང་གནས་མ་བརྗེད་མཛོད། །རྔོན་
དང་རི་དྭགས་ཆུ་ཡི་ཉ། །མི་འཇིགས་སྲོག་གི་སྦྱིན་པའི་ཁྲིམས། །ཕྱི་རྐུ་ནང་
འཛིང་དབྱེན་དཀྲུག་དང་། །ཕྲ་མ་བརྣབ་སེམས་གནོད་སེམས་སོགས། །མི་དགེ་
བ་དེ་དུག་ལྟར་སྤོང་། །རྒྱུ་འབྲས་བག་ཕྱེ་བས་ཀྱང་ཞིབ། །རྒྱུ་ངོ་ཟས་ཤེད་མ་
བྱེད་དགོས། །མཐོ་ངོ་དམའ་ཞན་འགལ་ཟླའི་རིགས། །སུས་འགལ་བ་ལ་ཉེས་
དང་གཏུག །བློན་རྒན་ཀུན་གསལ་རབ་སྣང་ལ། །གྲོས་རོགས་བློན་པོ་བརྒྱད་
དང་བཅས། །ཕྱི་ནང་དོན་གཅོད་གང་དགོས་རིགས། །ང་རང་ཡོད་དང་ཁྱད་
མེད་མཛོད། །མི་རྒྱུ་ཧབ་ཐོབ་བྱ་དགོས་མེད། །རང་རྒྱུ་མི་ལ་བསྐུར་རྒྱུ་མེད། །
འབངས་སྡེ་བྱམས་དང་བརྩེ་བས་སྐྱོང་། །ཉེས་མེད་ཁྲིམས་ལ་ཕབ་དོན་མེད། །
བྱས་ཆེན་གོང་ཡན་བཏང་རྒྱུ་མེད། །དེང་ཕར་འགྲོ་གླིང་གི་འབུམ་དམག་དེ། །
ལོ་ངོ་གཉིས་ལས་ཐོགས་དོན་མེད། །དེ་ནས་གཞིས་བྱེས་འཛོམ་ངེས་རེད། །དེའི་
བར་སེམས་ཁྲེལ་དགོས་རྒྱུ་ཆུང་། །ཁྱེད་རྣམས་ཐུགས་ལ་དེ་ལྟར་ཞོག །གླུ་གོ་ན་
དཔའ་རྟུལ་ཡིད་ལ་ཞོག །མ་གོ་དྲི་བ་མྱུར་དུ་གྱིས། ། །
ཞེས་དམག་བཀོད་དང་འགྲོ་སྡོད་ཀྱི་གླུ་དེ་ལྟར་བླངས་པར། ཐམས་ཅད་
ནས་མངོན་པར་བསྟོད་དེ་རང་རང་དམག་གི་གྲ་སྒྲིག་དང་རྩིས་ལེན་བཅས་ཉིན་་་་
ལྔ་ལ་མཛད། དེ་ནས་དགྲ་ཕར་འདུལ་གྱི་དུས་ཆེན་བཟང་བའི་ཚེས་དགུ་སྐར་མ་
རྒྱལ་གཟའ་ཕུར་བུ་ཉིན་དམག་དཔུང་ཤར་གྱིས་རྔམ་ཐང་རིང་མོ་ལ་སྒར་བརྒྱབ་་་



གོ་ར་ཚྭ་རྫོང་།
་， *，
，
， །
་ཨའི་ཝཏྟཾ ཨ
སྟེ་བཞུགས། དེའི་དུས་དེར་རྨི་སྲས་དུང་ཟླ་ཡ་མེད། རྒྱལ་ལྕམ་རིན་ཆེན་སྒྲོན་མ།
བློན་རྒན་ཀུན་གསལ་སྟོབས་ལྡན་བཅས་གཞིས་བཞུགས་ཀྱི་མ་སྲུ་ཕ་ཁུ་རྣམས་་་་་་་
ཀྱིས་རྒྱལ་བློན་རྣམས་ལ་སྐྱེལ་མ་སྐུ་ལྗོངས་གསེར་དངུལ་དར་ཟབ་རྟ་དྲེལ་བཅས་་
དཔག་ཏུ་མེད་པ་ཕུལ་ཏེ། ཇ་ཆང་ཨ་རག་ཤིང་ཏོག་གྲོ་འབྲས་བཅས་འཚོ་བ་
ཕུན་སུམ་ཚོགས་པ་དྲངས་ཤིང༌། རྒྱལ་ལྕམ་རིན་ཆེན་སྒྲོན་མ་དེས་རྒྱན་གོས་ཡིད་
དུ་འོང་བ་ཞིག་བྱས་ཏེ། མགུལ་གཡུ་རིན་ཆེན་སྟོང་ལྡན་དེ་ལ་དར་སྣ་གསུམ་
གྱིས་བརྒྱན་པ་སྟག་ལྷ་དཔོན་ལ་ཕུལ་ཞིང་སྐྱེལ་མ་སྨོན་ལམ་གྱི་གླུ་འདི་མ་མཁའ་
འགྲོའི་ཚེ་ཀླུ་འགྱུར་མེད་ལ་དྲངས་པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གཞི་མཁའ་སྤྱོད་དག་པའི་གནས་ཡུལ་ནས། །ཡུམ་རྡོ་རྗེ་ཕག་མོའི་ལྷ་ཚོགས་ལ། །
བདག་གུས་པའི་ཡིད་ཀྱིས་གསོལ་བ་འདེབས། །གནས་ཟངས་མདོག་དཔལ་གྱི་
རི་བོ་ནས། །མགོན་མཚོ་སྐྱེས་ཡབ་ཡུམ་ཐུགས་རྗེ་ཅན། །བདག་སེར་མོས་གུས་
པ ས་གསོལ་བ་འདེབས། །བདག་དང་འགྲོ་ཀུན་བརྩེ་བས་གཟིགས། །མཆོག་
ཐུན་མོང་དངོས་གྲུབ་སྩལ་དུ་གསོལ། །གནས་ཕྱོགས་བཞི་དག་པའི་ཞིང་ཁམས་
ནས། །རིགས་བཞིའི་མཁའ་འགྲོ་སྡེ་ལྔ་ལ། །བདག་མོས་གུས་གདུང་བས་གསོལ་
བ་འདེབས། །ས་འདི་རྨི་ཡུལ་གཡང་གི་རར། །འབུམ་ཐང་སྐྱ་མོའི་ཡང་གོང་
རེད། །ང་འདྲ་རྒྱལ་ལྕམ་རིན་ཆེན་སྒྲོན། །མ་རྒྱུད་མཁའ་འགྲོའི་སྐྱེ་བ་རེད། །
ལས་གུར་དམར་པོའི་འོག་རོལ་ན། །དར་ཟབ་འབོལ་གྱི་ཁྲི་སྟེང་ནས། །མི་
དཀར་རལ་པ་རྒྱབ་ཆིངས་ཅན། །སྟག་ལྷ་ཁྲི་དཀར་གླུ་ལ་གསོན། །གཡས་གཡོན་
སྟག་གཟིག་གདན་སྟེང་ནས། །སྤྱང་རྟ་དཔའ་རྟུལ་གླུ་ལ་གསོན། །གནའ་མི་རྒན་
པོའི་ཞལ་རྒྱུན་ལ། །སྤྲིན་བར་གཡུ་འབྲུག་སྔོན་མོ་དེ། །དགུང་སྔོན་འགྲིམ་པ་
༈
,
༔
༔ ༔
༔
༔
།
།
74



དཔའ་རྟུལ་དཔུང་ཆེན་དྲག་པོ་བསྒྲིགས།
-
，
ལས་བསྐོས་རེད། །ལྷོ་མོན་ཁུ་བྱུག་སྔོན་མོ་དེ། །བྱང་ཡུལ་འགྲིམ་པ་ལས་བསྐོས་
རེད། །གླིང་དཀར་གེ་སར་རྒྱལ་པོ་དེ། །གཞན་སྡེ་བཅོམ་པ་ལས་བསྐོས་རེད། །
བོད་ཀྱི་རྫོང་ཆེན་བཅོ་བརྒྱད་དེ། །མ་སང་རྒྱལ་པོའི་ལས་བསྐོས་རེད། །དཔའ་
རྟུལ་ཕུ་ནུའི་རྟིང་མ་རེད། །འཛམ་གླིང་ལྷོ་ཡི་བཞག་པ་རེད། །འདི་ལོ་དུས་བབ་
བྱང་གི་གཏེར། །ལེན་ཞིང་འདོན་པ་གླིང་གི་དམག །ནམ་དགོས་ཐོན་ཆོག་རྒྱལ་
པོའི་བཀའ། །རྟིང་མ་མ་ཞན་དཔའ་རྟུལ་དཔུང་། །ཐབས་མཁས་དར་དཀར་མ་
གཡུག་ན། །ཨུ་ཚུགས་བྱས་པས་རང་སྲོག་ཕུང་། །བྱང་གོ་རའི་ཐོག་རྒྱལ་ཁྲི་
བཙན་དེ། །དཔའ་བྱས་ན་རྒྱ་རྡོ་ངོ་དམར་ཟེར། །ཤེས་བྱས་ན་ནམ་མཁའ་སྒོ་
འབྱེད་ཟེར། །གཏམ་བྱས་ན་བྲག་ཐོག་ཆུ་ཕྱར་ཟེར། །གཞན་གྱི་མི་དང་འདྲ་ལེ་
མིན། །མ་ཟད་ཐོག་རི་བུ་གསུམ་དེ། །བྱང་གོ་རའི་བྲག་དམར་རྫུས་བུ་ཡིན། །
འགྲན་མེད་སྟོབས་ཀྱི་བདག་པོ་རེད། །སྲོག་མེད་རྨུ་ཡི་བུ་རྒྱུད་ཟེར། །མདའ་
མདུང་མཚོན་གྱིས་མི་ཕིག་ཟེར། །སྟོབས་བྱས་ན་བརྒྱ་བྱིན་ལྷ་ལས་ཆེ། །བུ་དེ་
འདྲའི་གདོང་ལ་དོགས་ཟོན་མཛོད། །གཞན་མའི་དགྲ་ལ་ཨུ་འུ་ཙི། །གེ་སར་
གསུང་དེ་བླ་མའི་གསུང་། །གཡུག་ན་འདི་ཕྱི་ཕུང་བའི་རྒྱུ། །དགྲ་ལྷའི་བཀའ་དེ་
ཕ་མའི་ངག །དོར་ན་རང་གཞན་ཕུང་བའི་གཞི། །ཨ་ཁུས་གསུང་དེ་དྲང་པོའི་
མདའ། །རང་སེམས་འཁྱོག་ན་ཧ་ལའི་དུག །སྟག་རོང་གསུང་དེ་ལྷ་རྗེས་ཁུག །
ཉར་ན་དུག་ལྔའི་འདུ་བ་འཁྲུག །དཔའ་རྟུལ་དཔུང་རྣམས་རྡོ་རྗེའི་མཆེད། །
འགལ་ན་དགྲ་སྔོན་གྲོགས་ཤོར་ཡོང་། །ཕུ་ནུ་ནང་མཐུན་ཁྲོ་ཆུའི་མཁར། །ཐོག་
དམར་བྱུང་ཡང་ཉམ་ང་མེད། །ཁྱོད་ཕར་ཆས་གླིང་གི་འབུམ་དམག་རྣམས། །མི་
ལ་ན་ཚ་མི་ཡོང་བ། །ཚེ་དཔག་མེད་ཀྱིས་སྐྱེལ་མ་མཛོད། །རྟ་ལ་འཐེང་ལྷོད་མི་
ཡོང་ལེ། །རེ་མནྟ་ཡིས་ཁ་འཛིན་མཛོད། །དུག་མཚོན་འཇིགས་པ་མི་ཡོང་ལེ། །
ངོ



གོ་ར་ཚྭ་རྫོང་།
སྨན་པའི་རྒྱལ་པོས་སྐྱེལ་མ་མཛོད། །མི་ཚེ་སྐྱིད་ལ་རྒས་པར་ཤོག །མི་ནོར་
གཡང་ལ་ཁུག་པར་ཤོག །དགྲ་ཕར་འགྲོ་རྟིང་མ་ལེན་པར་ཤོག །ཚུར་ཡོང་
བསམ་པ་འགྲུབ་པར་ཤོག །དགའ་བའི་རྟགས་ལ་གླུ་ཞིག་ལེན། །སྐྱིད་པའི་
རྟགས་ལ་ཆང་ཞིག་བཞེས། །དཀར་ཡོལ་བཀྲ་ཤིས་རྟགས་བརྒྱད་ནང་། །ལོ་ཆང་
དྭངས་མའི་ཟིལ་པས་གཏམས། །འབྲི་བརྒྱའི་མར་གྱི་ཚོམ་བུ་བཀོད། །རྫས་
བརྒྱུད་བཀོད་པའི་སྡེར་ལ་བཞག །རྟགས་བརྒྱད་བརྒྱན་པའི་ཁེབ་ཀྱིས་བཀབ། །
བློ་སེམས་དཀར་བའི་རོགས་ཀྱིས་དྲངས། །ཆང་འདི་གསོལ་དང་དབུ་འཕང་
མཐོ། །དགྲ་ཕ་རོལ་འདུལ་བའི་རྟེན་འབྲེལ་ཆེ། །གཡུ་དྲུག་དཀར་ནོར་བུའི་དོ་
ཤལ་ཅན། །མི་མགོན་དཀར་པོའི་ལས་ཟོག་རེད། །སྨན་ང་རང་སྐེ་རྒྱན་དང་པོ་
ཡིན། །དེ་རིང་དུང་སྐྱོང་དཔོན་ལ་འབུལ། །མི་བཀྲག་གཡུ་ལས་གསལ་བར་
ཤོག །དར་ཚོན་སྣ་ལྔས་མགོ་བྱས་པའི། །རྟ་དྲེལ་བྱོལ་སོང་རྐང་འགྲོས་རིགས། །
དར་ཕྲུག་གོ་རལ་ཁྲབ་རྨོག་བཅས། །དགུ་ཚན་དགུ་ཡི་འབུལ་བ་འདི། །དཔའ་
རྟུལ་ལས་དམག་རྫོང་དར་ཡིན། །ལྡོང་དར་མ་ཡིན་འཛོམ་དར་ཡིན། །ཐང་ཡང་
དུ་འཛོམ་པའི་སྨོན་ལམ་ཡོད། །མང་པོ་མི་ཞུ་ཐུགས་ལ་ཞོག།།
ཅེས་ཕེབས་སྐྱེམས་ཀྱི་རྫོང་བ་དཔག་ཏུ་མེད་པ་ཕུལ། ཕར་ཡང་གསེར་
དངུལ་དར་ཟབ་སོགས་གནང་སྦྱིན་མཛད་ནས་གཞིས་སྡོད་རྣམས་ལ་གཞན་ཡང་
བྱུས་ཕྱི་ནང་གི་ཞལ་ཏ་ཡང་ཡང་གནང་སྟེ་དམག་དཔུང་དགྲ་ཕྱོགས་ལ་དྲངས། །
ཡང་དེའི་དུས་སུ་བྱང་མུན་པ་ནག་པོའི་དཀྱིལ་རུམ་སྐར་མ་སྨེ་བདུན་གྱི་་་་་
འོག་རོལ། བདུད་མཁར་ལྕགས་ར་རྩེ་དགུ་ལ་ཆེ་རྒྱུད་རྟ་མི་གཉིས་འབྱོར་ཏེ་བསུ་
མ་བཅས་ཨ་སྟག་གི་མདུན་དུ་གདན་ཁྲི་ལ་འཁོད་དེ་ཇ་ཆང་། གྲོ་འབྲས། ཤ་
ཐུད་བཅས་འཚོ་བ་དྲངས། དེ་ནས་ཞུ་འཕྲིན་དང་བཀའ་ཁྱབ་བཅས་ཕུལ་ཏེ་



དཔའ་རྟུལ་དཔུང་ཆེན་དྲག་པོ་བསྒྲིགས།
，
，
，
གསུང་གླེང་མང་པོ་མཛད། ཉི་མ་དེའི་ཕྱི་ཉིན་བདུད་ཡུལ་སྟོད་སྨད་ལ་ཆ་དང་
བང་མིས་ཁྱབ་པར་བྱས། ཚེས་ལྔ་ཉིན་དམག་རྩིས་རྣམས་གོང་བཞིན་བླངས་ཏེ་
ཚེས་བརྒྱད་ཉིན་བདུད་དམག་དེ་ནམ་ལངས་པའི་དུས་སུ་དགྲ་ཕྱོགས་སུ་ཆས།
ཡང་བྱེ་རིའི་བཀའ་བློན་ཆོས་འགྲུབ་སར། འོམ་བུའི་ཤོག་ནས་རྟ་ཞོན་གྱི་
བང་མི་གཉིས་འབྱོར་ཏེ་བསུ་བ་བཅས་ལྕགས་རྫོང་གི་ཡང་ཐོག་བཀའ་བློན་ཆོས་་་
འགྲུབ་མདུན་བཅར་ཆེད་ཞུ་བཅས་གཡས་ཕྱོགས་སྟག་གདན་ལ་འཁོད་དེ་ཡུལ་གྱི་
ཁམས་འདྲི་སོགས་རྒྱས་པར་མཛད་ནས་བཀའ་ཁྱབ་ཕུལ་བར་གཟིགས་ཏེ། ཁོང་
གཉིས་ལ་འཚོ་བ་ཕུན་སུམ་ཚོགས་པ་དྲངས་ཤིང་གསེར་ཊོ་རེ་དང་དངུལ་ཊཾ་བཅུ་་
རེ་གནང་། ཕྱི་ཉིན་བྱེ་རིའི་སྟོད་སྨད་རྣམས་སུ་ཆ་དང་བང་མིས་ཁྱབ་པར་བྱས།
ཚེས་གསུམ་ལ་ལྕགས་རྫོང་དུ་ཐམས་ཅད་འཛོམ་སྟེ་དམག་འགྲོ་ལུགས་ཀྱི་བཀའ་་་་
གྲོས་ཡང་ཡང་བྱས་ནས། བྱང་བྱེ་རིའི་དབྱར་ས་བར་མ་ལ་སྒར་གྲ་བསྒྲིགས།
དབུས་སུ་བྱེ་རི་རྒྱལ་པོའི་ལས་གུར་མཐིང་གཤོག་སྔོན་མོ་དེ་ཕུབ་སྟེ། ནང་དུ་
གདན་རབས་དུ་མས་སྤྲོས་པའི་སྟེང་དུ་བཀའ་བློན་ཆོས་འགྲུབ་གཙོས་ནང་འཁོར་
རྣམས་བཟའ་བ ཏུང་སྣ་ཚོགས་ལ་ལོངས་སྤྱོད་ནས་བཞུགས་མཐར་གྲོས་ཀྱི་བབ་བོ།
གཡས་ཀྱི་རུ་འདྲེན་སེང་ཕྲུག་ཐོག་ལྷ་བཙན་པོ་ལ་འཕྲུ་དཀར་ཅན་ལ་ཁྲི་ལྔས་་་་་་
བཟུང་། གཡོན་ཤོག་ཏུ་སྟག་པར་རྡོ་རྗེ་ཐོག་འབེབས་ལ་འཕྲུ་ནག་ཅན་ལ་ཁྲི་
ལྔས་བཟུང༌། མདུན་དུ་གླིང་གསར་བསྟན་པ་བཀྲ་ཤིས་ལ་དམག་འཕྲུ་དམར་
ཅན་ལ་ལྔ་སྟོང་གིས་བསྐོར་ཏེ་འབུམ་སྒར་བཏབ། རྒྱབ་ཏུ་བྱང་ཕྲུག་འཕྲུ་དམར་
དཔའ་བོ་ལ་དམག་འཕྲུ་ལྗང་ཅན་ལ་ལྔ་སྟོང་གིས་བསྐོར་ཏེ་སྒར་བཏབ། དེ་ནས་
དམག་གི་གྲ་སྒྲིག་དང་སྟོན་མོ་བཅས་ཉིན་ལྔ་ལ་མཛད་དེ་སྐྱེལ་མ་བཅས་ཚེས་བཅུ་
ལ་དགྲ་ཕྱོགས་སུ་ཆས།།
སྒྲ
འ7



གོ་ར་ཚྭ་རྫོང་།
ཡང་དེའི་དུས་མཚུངས་སུ། ཨ་གྲག་ཉི་མ་རྡོ་མཁར་སྨུག་མོའི་ཕུ་ཟུར་དུ།
འོམ་བུའི་ཁྱུང་ལྷ་རྒོད་པོ་གཙོས་རྟ་ཞོན་བང་མི་གསུམ་པོ་ཐམས་ཅད་ཐོག་ཏུ་ཨ་་་
གྲག་གཉིས་ཀྱི་མདུན་དུ་བཅར་ཏེ་བཀའ་ཁྱབ་ཕུལ་ཏེ་གདན་ལ་འཁོད་ཅིང་་་་་་
གསུང་གླེང་མང་པོ་མཛད། ཉི་མ་དེའི་ཕྱི་ཉིན་ཨ་གྲག་གི་སྟོད་སྨད་ཐམས་ཅད་
ལ་ཆ་དང་ཕོ་ཉ་རྣམས་ཀྱིས་ཁྱབ་པར་བྱས་ཏེ་ཚེས་གཉིས་ཉིན་སྒང་ཨ་གྲག་གི་་་་
ལས་དམག་དེ་འཕྲུ་དཀར་དམར་གྱིས་ནམ་མཁའ་གང་བ་ཞིག་བྱས་ཏེ་ཕོ་བྲང་གི་་
ཤར་ཕྱོགས་ཐང་ཆེན་བར་མ་ལ་སྒར་བབས། དེའི་དུས་སུ་ཨ་གྲག་རྒྱལ་པོའི་ལས་
གུར་མ ཐིང་ཤོག་སྔོན་མོ་དེ་ཕུབ་ནས་ཁྲི་གདན་དང་གསེར་ཅོག་བཅས་བསྒྲིགས་་་་
ཏེ། དཔོན་རྒྱུད་དང་བློན་ཚོགས་རྣམས་རང་བབས་ཀྱི་གྲལ་གདན་ལ་འཁོད་
ཅིང་། ཇ་ཆང་། ཤ་མར། གྲོ་འབྲས་སོགས་ལོངས་སྤྱོད་ལྷ་དང་མཉམ་པར་
མཛད་དེ་བཞུགས་པའི་དུས་དེར། ཨ་གྲག་ཉི་མ་དྲགས་པ་དེས་འཇིགས་པའི་
ཆས་དང་ལྡན་ཞིང་། གསེར་ཁྲི་ལ་ཟུར་འདུག་ཅིག་བྱས་ཏེ་བློན་ཚོགས་རྣམས་ལ་
སྒར་གྱི་སྒྲིག་བཀོད་ཀྱི་གླུ་འདི་གསུངས་པར་གདའ་འོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྟག་ཐེལ་དཀར་ནག་ཁྲ་གསུམ་མཁྱེན། །རང་ཕྱོགས་བུ་རྟའི་སྡོང་གྲོགས་མཛོད། །
ས་འདི་ཨ་གྲག་ཡངས་པའི་ཁྱིམ། །རྡོ་མཁར་སྨུག་པོའི་ནང་རོལ་རེད། །ང་འདྲ་
སྒང་སྟོད་ཉི་མ་གྲགས། །གླིང་གེ་སར་རྒྱལ་པོའི་མདུན་བློན་ཡིན། །གླིང་དཀར་
དགུང་གི་ཁྲི་གདུགས་ལ། །གསལ་གྲོགས་ངང་སེར་ཟླ་བ་རེད། །རྒྱལ་པོ་རི་རབ་
ཁྱུང་ཆེན་ལ། །འཕུར་རོགས་བྲག་སྟོད་བྱ་རྒྱལ་རེད། །རྨ་ཡུལ་རྒྱ་མཚོ་ཕྱུག་མོ་ལ།།
བསྐྱེད་རོགས་སྦྲང་ཆར་ཟིལ་མ་རེད། །གླིང་དམག་ཆར་སྤྲིན་ཕྱུག་མོ་ལ། །སྔོན་
འགྲོ་གཡུ་འབྲུག་སྔོན་མོ་རེད། །སྒང་གླིང་འདུན་མ་བྱས་ཚུན་ནས། །ཞབས་ཞུས་
78



དཔའ་རྟུལ་དཔུང་ཆེན་དྲག་པོ་བསྒྲིགས།
-
---
མ་འགྲུབ་བསམ་པ་མེད། །རྟིང་མ་བླངས་བླངས་བཤད་ཚོད་མེད། །ཡང་ཏིག་
དོན་གྱི་རྡོ་ག་ལ། །འདི་ལོ་སྔོན་ནས་བང་མི་བྱུང་། །གླིང་དམག་བྱང་ལ་ཆས་
པས་གསུང་། །འགྲོ་བའི་གྲ་སྒྲིག་དགོས་པས་ཟེར། །ད་བར་ཕྱི་བཤོལ་ངན་པའི་
དོན། །བྱང་དམག་ནུབ་ལ་བབས་པས་ཟེར། །ད་མི་སྡོད་མྱུར་དུ་ཆས་ནས་འགྲོ། །
དགུང་སྔོན་གཡུ་འབྲུག་སྔོན་མོ་དེ། །ལྷོ་སྤྲིན་དཔུང་སྡེབ་རང་ཡུལ་འགྲིམ། །བྲག་
དཀར་གཏོར་ཞིང་འབྲུ་དྲུག་ཕྱུར། །ལྷ་བྱ་ཁུ་བྱུག་སྔོན་མོ་དེ། །བྱང་ཁ་འགྲིམ་
ནས་ལྷ་ཤིང་རྒྱན། །སྙན་འགྱུར་ལེན་ཞིང་རྩི་བཅུད་ཟ། །སྒང་སྟོད་ཉི་མ་གྲགས་
པ་དང༌། །སྒང་གླིང་སྡེབ་ནས་བྱང་ལ་ཆས། །དགྲ་མགོ་བླང་ཞིང་བཅུད་གཡང་
ལེན། །ད་བབས་དམག་དང་བུ་རྟ་གཉིས། །མི་སྡོད་འགྲོ་ལུགས་ཨེ་འདྲ་བྱེད། །
ལ་ཕུ་ལུང་སྟོད་ཞལ་དཀར་ཁྱོད། །གཡུ་འབྲུག་ཚང་ནས་ལང་འདྲ་གྱིས། །ངར་
རྒོད་དཔའ་བོ་དཔོན་མགོ་ལྔ། །དམག་འཕྲུ་དཀར་ཅན་ལ་ཁྲི་ཚོ་ལྔ། །གཡས་
རུའི་སྒར་པ་ཐོབ་ལ་ཤོག །གཡུ་འབྲུག་བུ་ཡི་གློག་འོད་ཁྱོད། །འབྲོང་རྒོད་རུ་
ཐུར་རྒྱས་འདྲ་གྱིས། །དཔུང་རོགས་ཡ་མེད་མི་ལྔ་བཅས། །དམག་འཕྲུ་ནག་ཅན་
ལ་ཁྲི་ཚོ་ལྔ། །གཡོན་རུའི་འབུམ་སྒར་ཐོབ་ལ་ཤོག །དམག་དཔོན་རེ་སྡེ་དཔུང་
དམར་ཁྱོད། །རྒྱ་སྟག་ཚང་ནས་ལང་འདྲ་གྱིས། །དཔུང་རོགས་དཔའ་རྟུལ་མི་ལྔ་
ལ། །དམག་རྔ་འཕྲུ་ཅན་ལ་ཁྲི་ཚོ་ལྔ། །མདུན་རུའི་རུ་འདྲེན་ཁྱོད་ལ་བབས། །
འབྲོང་པ་ལྷ་ཁྲི་བཙན་པོ་ཁྱོད། །དོམ་ནག་ཁྲག་གིས་བཟི་འདྲ་གྱིས། །དཔུང་
རོགས་དཔའ་རྟུལ་མི་ལྔ་ལ། །འཕྲུ་སྔོན་ཅན་ལ་ཁྲི་ཚོ་ལྔ། །རྒྱབ་རུའི་སྒར་པ་
ཐོབ་ལ་ཤོག །དཀྱིལ་རུའི་དམག་དཔོན་ང་རང་དང༌། །སྟག་བློན་ཞལ་དཀར་
ལྡན་པ་གཉིས། །དཔུང་རོགས་དཔའ་རྟུལ་མི་ལྔ་ལ། །དམག་འཕྲུ་ལྗང་ཅན་ལ་
ཁྲི་ཚོ་ལྔ། །དཀྱིལ་རུའི་སྒར་པ་འདེབས་རྒྱུ་ཡིན། །ཕར་འགྲོ་དམག་ལ་བཙུན་
་ ་་་ ་་ ， *** ཏཾ
ཨ
་་
་
་
，
，



གོ་ར་ཚྭ་རྫོང་།
གསུམ་དགོས། །དགྲ་གདོང་ཐུག་རལ་ཁ་བཀྱེ་བའི་དུས། །ཕམ་ཁ་མ་ཁུར་བཙུན་
ཅིག་དགོས། །ཏིང་མ་རང་ལ་ཐོབ་པའི་དུས། །རང་སྲོག་མ་ཤོར་བཙུན་ཅིག་
དགོས། །ནོམ་ལ་ཧབ་ཐོབ་བྱེད་པའི་དུས། །ཁྲེལ་ངོ་ཚ་ཤེས་པའི་བཙུན་ཅིག་
དགོས། །ཕར་འགྲོ་དམག་གི་ཁྲིམས་སྲོལ་ལྟར། །དོན་མེད་རི་ལུང་རྐུ་འཕྲོག་
དང་། །ནང་འཛིང་མགོ་བསྐོར་ཕྲ་མ་སོགས། །མདོར་ན་འགལ་རིགས་ཕྲ་མོ་
ཙམ། །བྱུང་ན་རྒྱལ་པོའི་ཁྲིམས་ལ་སྦྱར། །དེ་དོན་སོ་སོའི་ཡིད་ལ་ཞོག །བྱང་
དགྲའི་དཔུང་དང་ཐུག་པའི་དུས། །རུ་འདྲེན་གང་བབས་རེས་མོས་གྱིས། །རུ་སྣ་
དྲངས་ལ་རྟིང་མ་ལོང་། །གཅིག་ཤི་རོ་ལ་བལྟ་རྒྱུ་མེད། རྗེས་མས་ཕྱི་དལ་ཆོག་
ལེ་མིན། །ཕར་མཆོང་རྦབ་རྒོད་འགྲིལ་འགྲིལ་གྱིས། །ཚུར་ཡོང་གློག་ལྕེ་འཁྱུག་
འཁྱུག་གྱིས། །དགྲ་སོད་རྨོག་འཕྲུ་རྩིས་འབུལ་དགོས། །རྟིང་མའི་དཔའ་ཁ་
གསེར་གྱིས་བརྒྱན། །སྔར་མས་ཝ་བྲོས་ཆོག་ལེ་མིན། །བྱུང་ན་རྒྱལ་ཁྲིམས་སྲང་
མདའ་འབེབས། །མ་གོ་མ་ཟེར་ཡིད་ལ་ཞོག །གླུ་གོ་ན་དཔའ་རྟུལ་ཡིད་ལ་ཞོག །
མ་གོ་དྲི་བ་མྱུར་དུ་གྱིས། །
ཞེས་གླུ་དེ་ལྟར་བླངས་པས། བློན་འབངས་ཀུན་ནས་དགོས་དོན་ཟབ་མོ་
ཁོང་དུ་ཆུད་དེ་མངོན་པར་བསྟོད། ཉི་མ་དེའི་ཕྱི་ཉིན་ཡུམ་ལྕམ་སྲིང་མོ་རྣམས་
དང་གཞིས་བཞུགས་བློན་འབངས་ཡོངས་ནས་སྐུ་རྫོང་དང་སྐྱེལ་མ་བཅས་ཏེ་ཚེས་
བཅུ་གསུམ་ལ་དགུ་ཕྱོགས་སུ་ཆས།
ཡང་དེ་དང་དུས་མཚུངས། སོག་ཡུལ་ནོར་བུའི་ཞིང་ས་རྟ་རྫོང་ཕྱུག་མོའི་
དོན་ཁུངས། སོག་སྟོད་ཉང་ཁྲི་ལྷ་དཀར། སོག་གི་ཁུ་ཡེ་རྒྱལ་པོ། སོག་སྨད་
མར་རྗེའི་ས་ཆ་ཁྲབ་རྫོང་ཕྱུག་མོའི་ཐོན་ཁུངས་བཅས་སོག་སྟོད་སྨད་བར་གསུམ་་
ལ་ཆ་འཕྲིན་བཏང་བར། མུ་པའི་བློན་ཆུང་དར་འཛོམ་གཙོས་རྟ་ཞོན་གྱི་བང་མི་
80



-
--
-
དཔའ་རྟུལ་དཔུང་ཆེན་དྲག་པོ་བསྒྲིགས།
བཞི་དེ་འབྱོར་བར་བློན་ནོར་བུ་འཕེལ་རྒྱས་ནས་སྣེ་ལེན་བྱས་ཏེ་ཡང་ཐོག་སྟོབས་་
རྒྱལ་རིན་ཆེན་གྲགས་པའི་མདུན་དུ་བཅར་ཞིང་རྒྱལ་པོའི་བཀའ་ཁྱབ་ཕྱག་ཏུ་་་་་
ཕུལ་ཏེ་གདན་ལ་འཁོད་ནས་ཇ་ཆང་གི་སྐྱེམས་འདྲེན་མཛད་དེ་གསུང་གླེང་མང་་་
པོའི་མཐར། སྲས་སྟོབས་རྒྱལ་དེ་ཡབ་ཉང་ཁྲིའི་མདུན་དུ་ཕྱིན་ནས་ཡབ་ལ་གུས་
འདུད་བཅས་གཡས་ཕྱོགས་གདན་རྐྱང་ལ་འཁོད་དེ། རྒྱལ་པོའི་བཀའ་ཁྱབ་དང་
བང་མི་འབྱོར་ལུགས་བཅས་ཞལ་འཕྲོས་གནང་། དེ་ནས་ཉང་ཁྲི་ལྷ་དཀར་དེས་
རྒྱལ་པོའི་བཀའ་ཁྱབ་ལ་གཟིགས་ཏེ་འབྲུ་དོན་ཁོང་དུ་ཆུད་ཅིང་གླིང་རྒྱལ་པོ་ལ་་་་་
མོས་པའི་ཚུལ་གྱིས་ཕྱག་ཐལ་མོ་སྦྱར་ཏེ་ཡུད་ཙམ་མཉམ་པར་བཞག དེ་ནས།
འོ་ན་འདི་ལོ་བྱང་གོ་རའི་བཅུད་གཡང་དང་ལྕགས་ཁ་ཟངས་ཁ་རིན་ཆེན་ཤེལ་་་་
བཅས་གཏེར་ནས་འདོན་པའི་དུས་བབས་ཡིན་འདུག་པ་ང་མི་རྒན་ལོ་ན་མཐོ་་་་
བའི་སྟབས་ཀྱིས་རྒྱལ་སྲིད་ཁྱོད་རང་ནས་འོས་འགེལ་ཡིན་པ། ད་ལམ་བྱང་ཡུལ་
གྱི་མངའ་འབངས་དེ་ལ་མི་ཧྲག་རྟ་བཟང་གི་དམག་དཔུང་དྲངས་ན་མ་གཏོགས་་་
འགྲན་དཀའ་བ་ཞིག་ཡོད་པས། སོག་ཡུལ་སྟོད་སྨད་ཀྱི་དམག་དཔོན་རྣམས་
དང་གྲོས་བསྟུན་གྱིས་མྱུར་དུ་ཐོན་ཆོག་པ་གྱིས་གསུང་ནས་བཀའ་ཕབ། དེ་ནས་
སྟོབས་རྒྱལ་པོས་སོག་ཡུལ་ཕུ་མདའ་དང༌། ཁུ་ཡེ་སོག་སྨད་བཅས་སར་ཕོ་ཉ་བ་
བཏང་ནས། རྒྱལ་སྲས་བཀའ་ཡི་བསྒོ་བ་ལྟར་སྔ་ཕྱིའི་ལས་དམག་རྣམས་རིམ་
བཞིན་འབྱོར་ཏེ་སྒར་བརྒྱབ། དེ་ནས་ཕོ་བྲང་དུ་སྟོན་མོ་རྒྱ་ཆེར་མཛད་ཅིང་བྱུས་
ཕྱི་ནང་གི་བཀའ་གྲོས་མང་པོའི་མཐར། དམག་གི་རུ་གྲ་སྒྲིག་ལུགས་ཀྱི་གླུ་འདི་
སྟོབས་རྒྱལ་ནས་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
རི་རབ་ཆེན་པོའི་ཕོ་བྲང་ནས། །གནོད་སྦྱིན་ཆེན་པོ་འཇིགས་པའི་སྐུ། །རང་



གོ་ར་ཚྭ་རྫོང་།
ཕྱོགས་དམག་གི་ཁ་འཛིན་མཛོད། །སོག་རི་ནོར་བུ་རྩེ་རྒྱལ་དང་། །ཡུལ་ལྷ་རྫ་
དམར་སྤུན་དགུ་བཅས། །མ་སྡོད་དམག་དང་མཉམ་ཆས་མཛོད། །དམག་དང་
བུ་རྟའི་སྡོང་གྲོགས་གྱིས། །ས་འདི་ས་ངོ་མ་ཤེས་ན། །སོག་ཡུལ་ནོར་བུའི་ཞིང་
ས་ལ། །ལྷ་ཐང་པདྨའི་གུར་ཐང་རེད། །ང་འདྲ་ང་ངོ་མ་ཤེས་ན། །སྟོབས་རྒྱལ་
རིན་ཆེན་གྲགས་པ་ཟེར། །ཉང་ཁྲི་ལྷ་ཡི་སྲས་པོ་རེད། །མངའ་བདག་གེ་སར་
ཆོས་བློན་རེད། །སོག་ཡུལ་སྤྱི་ཡི་དཔོན་པོ་རེད། །དེ་ནས་ང་ལ་ཉན་རྒྱུ་ལ། །མ་
སང་རྒྱལ་པོ་གེ་སར་ལ། །དག་པ་ལྷ་ཡི་ལུང་བསྟན་ཐོབ། །བྱང་ཡུལ་དབང་དུ་
བསྡུས་དགོས་ཟེར། །གཡང་རའི་ཚྭ་གཏེར་ལེན་དགོས་ཟེར། གཞན་ཡང་
གཏེར་སྣ་བཅུ་གསུམ་དེ། །འདི་ལོ་གླིང་གིས་མ་ལོན་ན། །ཕྱི་རེས་ལེན་པ་ཁག་
པོ་ཡོད། །དེ་འདྲ་ལུང་བབས་བྱུང་ནས་འདུག །ཡང་དག་འདྲ་མ་འདི་འདྲ་ཡོད།
གཡུ་འབྲུག་བྲག་དཀར་གཏོར་བ་ལ། །ཐོག་དམར་མེད་ན་མི་འོང་གསུང་། །ལྷ་
བྱའི་གསུང་སྙན་སྒྲོག་ལེ་ལ། །ལྷ་ཤིང་མེད་ན་མི་འོང་གསུང་། །གླིང་རུས་བྱང་
དགྲ་འདུལ་བ་ལ། །སྟོབས་རྒྱལ་མེད་ན་མི་འོང་གསུང་། །དཔུང་ཆེན་དམག་
དཔུང་འདི་འདྲ་བསྒྲིག །དཔའ་མི་འགྱུར་སྟག་དམར་སྟོབས་ཆེན་ལ། །དཔུང་
རོགས་དཔའ་རྟུལ་མི་བརྒྱད་ལ། །འཕྲུ་དམར་ཁྲག་མཚོ་ཁོལ་འདྲ་གྱིས། །མདུན་
རུའི་སྒར་པ་ཐོབ་ལ་ཤོག །སོག་བློན་གནམ་ལྷ་དཔའ་བོ་ལ། །འཕྲུ་དཀར་སྤྲིན་
ཕུང་ཕྱུར་འདྲ་གྱིས། །གཡས་རུའི་སྒར་པ་ཐོབ་ལ་ཤོག །མི་དབང་བློན་པོ་བེར་
སེར་ལ། །འཕྲུ་ལྗང་སྤང་ལ་འཇའ་ཚོན་འདྲ། །གཡོན་རུའི་སྒར་པ་ཐོབ་ལ་ཤོག །
སོག་བློན་མི་ཆེན་ཆོས་མཆོག་ལ། །འཕྲུ་ནག་གྲིབ་སོ་འགུག་འདྲ་གྱིས། །རྒྱབ་
རུའི་སྒར་པ་ཐོབ་ལ་ཤོག །སོག་སྨད་རུ་འདྲེན་དཔུང་དང་བཅས། །གཡས་
མདུན་གཉིས་ཀྱིས་ཤམ་མཐུད་གྱིས། །སོག་སྐྱེད་ཁུ་ཡེའི་ལས་དམག་དེ། །གཡོན་
82



དཔའ་རྟུལ་དཔུང་ཆེན་དྲག་པོ་བསྒྲིགས།
---
-
རྒྱབ་གཉིས་ཀྱི་ཤམ་མཐུད་གྱིས། །ང་དང་ཀླུ་ཁྲི་ཟླ་འོད་གཉིས། །འཕྲུ་ཁྲ་མེ་ཏོག་
ཤར་འདྲ་དེ། །དཀྱིལ་རུའི་དམག་སྒར་འདེབས་རྒྱུ་ཡིན། །བྱང་ཡུལ་མངའ་ཐང་
ལྟ་རྒྱུ་ཡིན། །སྟག་རིའི་དཔུང་ལ་འདྲེན་རྒྱུ་ཡིན། །བཅུད་གཡང་རྟིང་མ་ལེན་རྒྱུ་
ཡིན། །དགྲ་ལ་མི་འཇིགས་དཔའ་བོའི་རྒྱུད། །བསད་བཏུབ་གཉིས་ལ་ཅི་ནུས་
བྱས། །གླིང་དཀར་རྒྱལ་པོའི་ཆབ་སྲིད་དང་། །འགྲོ་བ་བདེ་བའི་གཏེར་ཁ་
བཅས། །རྒྱལ་པོ་མཉེས་པའི་ཞབས་ཏོག་བསྒྲུབ། །སོག་ཡུལ་དཔའ་བོའི་རྟིང་མ་
ལེན། །ཁྱེད་རྣམས་ཐུགས་ལ་དེ་འདྲ་ཞོག །
ཅེས་གླུ་དེ་ལྟར་བླངས་ཏེ་དམག་གི་རྩིས་ལེན་བྱས་ནས་ཚེས་བཅུ་གསུམ་ལ་་་
ཐོན་ཆོག་ཁྲིག་གེར་མཛད། དེའི་དུས་སུ་ཡབ་ཉང་ཁྲི་དང་ཡུམ་རྒྱ་བཟའ་རིན་
ཆེན་ལྷ་མཚོ་བཅས་གཞིས་བཞུགས་རྣམས་ནས་ཆིབས་སྐྱེལ་དང་རྫོང་བ་དཔག་ཏུ་
མེད་པ་ཕུལ་ནས་སྨོན་ལམ་བཅས་ཆིབས་ཐོག་ཏུ་བུད་དེ་དམག་སྣ་དགུ་ཕྱོགས་ལ་
དྲངས། །
དེ་དང་དུས་མཚུངས་སུ་ཨ་ཆེན་ངོམ་ཐང་སྐྱ་མོ་ཡ་གཟི་དཀར་མོ་རྩེག་སྟོང་་་
ལ་འཇང་བྱ་རྫི་བུ་ཡི་ཤཱཀྱ་གཙོས་རྟ་ཞོན་གྱི་བང་མི་གསུམ་དེ་འབྱོར་ནས་ཤན་་་་་
ཆུང་དར་མ་ནས་རྟ་ཁ་བླངས་ཏེ་ཤན་ཚ་རླུང་ལྷ་མགྱོགས་ལྡན་གྱི་མདུན་དུ་རྒྱལ་་་
པོའི་བཀའ་ཁྱབ་དང་བཀའ་བློན་ཤན་པའི་ཕྱག་བྲིས་བཅས་ཕུལ་ནས་གསུང་གླེང་
མང་དུ་བྱས། དེ་ནས་ཧོར་ཡུལ་ཕུ་མདའ་རོང་གསུམ་ལ་བང་མིས་ཁྱབ་པར་བཀྱེ་
ཞིང་། སྔོན་བསྒོས་ལྟར་དམག་གི་རྣམ་གྲངས་དང་། གོ་ལག་བཟང་འདོན་ཕེར་
བ་བཅས་ཕྱོགས་སོ་སོའི་དམག་དཔོན་རྣམས་ནས་རང་རང་གི་དམག་རྣམས་་་་་་
གྲངས་ལྡན་དུ་བསྡུས་ཤིང་སོ་སོའི་རུ་སྣ་དྲངས་ཏེ། རྩྭ་ར་པདྨའི་ཡང་ཐོག་ལ་
སྒར་རྒྱབ། དབུས་སུ་ཤན་པའི་ལས་གུར་ཁྲག་མཚོ་དམར་པོ་ཕུབ་སྟེ། དེའི་ནང་
83



གོ་ར་ཚྭ་རྫོང་།
དུ་གདན་དང་ཅོག་ཙེ་བཅས་གྲ་སྒྲིག་དཔག་ཏུ་མེད་པ་བྱས། ཧོར་རི་ཐང་བཅུ་
གཉིས་ཀྱི་དཔོན་མགོ་རྣམས་རང་བབ་ཀྱི་གདན་ལ་འཁོད་ནས་ཇ་ཆང་ཤ་མར་གྲོ་
འབྲས་བཅས་འཚོ་བ་ཕུན་སུམ་ཚོགས་པས་གཏམས་ཤིང་བྱུས་ཕྱི་ནང་གི་བཀའ་་་
གྲོས་ལ་བརྩོན་ཏེ་བཞུགས། ཉི་མ་དེའི་ཕྱི་ཉིན་ལ་མ་སྲུ་མོ་སྨན་རྣམས་ནས་སྐྱེལ་
ཆང་དང་ཕ་ཁུ་གཞིས་བཞུགས་རྣམས་ནས་སྐུ་རྫོང་དཔག་མེད་ཕུལ་ཏེ་དམག་་་་་
དཔུང་བྱང་དུ་དྲངས། །
ཡང་དུས་དེ་ཙམ་ལ་སྟག་གཟིག་སྙེ་མོ་གཡུ་ཐང་དུ། སྟག་ཕྲུག་གློག་འོད་
གཙོས་བང་མི་བཅུ་གསུམ་དེ་ཉིན་མཚན་སྦྲེལ་ཏེ་སོང་བས་ཚེས་གཉིས་ལ་སྟག་་་་
ཐང་དུ་འབྱོར། བློན་ཆུང་རྣམས་ཀྱིས་ཆིབས་ཁ་བླངས་ཏེ་ཕོ་བྲང་ལ་སོང་ནས་
སྟག་བློན་ཞལ་དཀར་སྐུ་ཚབ་བཙན་རྒྱལ་ཁ་ཤོ་དང་། སྟག་རོང་ཁྲོ་རྒྱལ་བེར་
དམར་གཉིས་ལ་བཀའ་ཁྱབ་ཕུལ་ཞིང་གནས་ལུགས་རྣམས་ལུས་འཚབ་མེད་པར་་
ཞུས། དེ་ནས་སྟག་གཟིག་ལུང་པ་སྟོད་སྨད་རྣམས་ལ་ཆ་དང་བང་མི་བཀྱེ་ཞིང་
སོ་སོའི་ཕྱོགས་ཀྱི་དམག་རྣམས་བསྡུས་ཏེ། སྙེ་མོ་གཡུ་ཐང་ལ་སྒར་གྲ་སྒྲིག་ནས་
དབུས་སུ་ལས་གུར་སྟོང་ཤོང་ཕྱུག་མོ་ཕུབ་སྟེ། བཙན་རྒྱལ་དང་ཁྲོ་རྒྱལ་བེར་
དམར་བཅས་ནས་དཔུང་གི་རུ་འཛིན་བྱས་ཏེ། ཅི་དྲག་གི་བཀའ་གྲོས་ཡང་ཡང་
མཛད་པའི་མཐར། དམག་གི་གོ་སྒྲིག་དང་འགྲོ་སྡོད་ཀྱི་གླུ་འདི་བཙན་རྒྱལ་ནས་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཨ་བོན་སྟག་གི་བླ་མ་མ ཁྱེན། །མི་བོན་འཕྲུལ་གྱི་བླ་མ་མ ཁྱེན། །བླ་རི་རྫོང་ལྷ་
དཀར་ཆུང་མཁྱེན། །གད་པ་སོག་སྐྱ་རལ་པ་མཁྱེན། །ཡུལ་བདག་བྲེ་ལེ་སོག་
དཀར་བཅས། །མཁྱེན་གཟིགས་ཁ་འཛིན་མ་གཡེལ་མཛོད། །ས་འདི་སྟག་
84



དཔའ་རྟུལ་དཔུང་ཆེན་དྲག་པོ་བསྒྲིགས།
གཟིག་སྙེ་མོ་ཐང་། །འབུམ་སྒར་ཁྲ་མོའི་གཞི་དཀྱིལ་རེད། །ང་འདྲ་ང་ངོ་མ་
ཤེས་ན། །ནུབ་ཏུ་སྟོང་སྡེ་ལྔ་ཡི་དཔོན། །བཙན་རྒྱལ་དགྲ་ཡི་ཐོ་བ་རེད། །ཞལ་
དཀར་བློན་པོའི་རྗེ་ཚབ་ཡིན། །དེ་ནས་གསོན་དང་དཔའ་རྟུལ་དམག །ཁ་སང་
རྒྱལ་པོས་བང་ཆེན་ལ། །བཀའ་རུ་བསྒོ་བ་འདི་འདྲ་འདུག །ན་ནིང་ལོ་ཡི་
གཞེས་ནིང་ལ། །རང་ཅག་གླིང་གི་ལས་དམག་དེས། །རྨི་ལིའི་དགྲ་མཐའ་མ་
ཆོད་གོང་། །སྟག་རོང་རྐུན་པོས་བྱང་རྟ་བརྐུས། །ར་མདའ་གླིང་ལ་བབས་པས་
གསུངས། །རྒྱལ་པོར་ལྷ་ཡི་ལུང་བསྟན་བྱུང་། །བདེན་ངེས་སྟག་རི་དཔུང་དང་
ཐུག །ཟླ་གཅིག་ལག་དམར་ཁྲག་ལ་སྦྲེལ། །དཔའ་རྟུལ་རུ་འདྲེན་བཅུ་གཉིས་
དང་། །དམག་མང་སུམ་བརྒྱ་བྱང་ལ་ཤོར། །ཐ་མ་རུ་གཉིས་འབུམ་དམག་ནས། །
དཔའ་རྟུལ་བདུན་བཞི་ཉེར་བརྒྱད་ལ། །བཞི་ཁྲིའི་དཔུང་གིས་བྱང་སྒར་བསྐོར། །
མང་སྣེ་ཉུང་གིས་མ་བརྟན་པར། །བྱང་སྒར་ཤུལ་མེད་གླིང་གིས་གཏོར། །སྟོང་
ཁྲི་ཡ་མེད་མགོ་བྱས་པའི། །དཔའ་བོ་མི་བདུན་བྱང་ལ་ཤོར། །འདི་ལོ་ལྷ་བདུད་
འཁྲུག་པའི་སྟོབས། །བྱང་དམག་ལྔ་འབུམ་སུམ་ཁྲི་ལ། །སྟག་རི་རྒོད་པོ་བཅོ་
བརྒྱད་བཅས། །སྟག་གཟིག་ཡུལ་ལ་འབེབས་པས་གསུང་། །གླིང་དམག་འདི་
གར་མ་ཕེབས་བར། །དགྲ་གདོང་རྟིང་མ་ལེན་དགོས་ཟེར། །ཡང་དག་དོན་ལ་
འདི་འདྲ་འགི། །རྟ་བདུན་ཞལ་རས་ནུབ་ལ་གཟིགས། །མུན་པ་ངང་སེར་ཟླ་
བས་གསལ། །དེ་ཉིན་མཚན་གཉིས་ཀྱི་འགྲོ་ལུགས་རེད། །བྱ་ཁུ་བྱུག་འདབ་མ་
ལྷོ་ལ་བསྐྱོད། །དྲུག་འགྱུར་ཅོག་ཆུང་ཁྲ་མོས་སྒྲོག །དེ་དབྱར་དགུན་གཉིས་ཀྱི་
འགྲོ་ལུགས་རེད། །བློན་ཞལ་དཀར་སྐུ་ཚབ་སྒང་ལ་ཕེབས། །དགྲ་ཚུར་ཆས་རྟིང་
མ་ང་ལ་བབས། །དེ་གཞིས་བྱེས་གཉིས་ཀྱི་འགྲོ་ལུགས་རེད། །ད་མི་སྡོད་ཨི་གོ་
དཔའ་རྟུལ་དཔུང༌། །ཤར་དུ་སྟོང་སྡེ་ལྔ་ཡི་དཔོན། །དམག་དཔོན་སྟག་ཕྲུག་



གོ་ར་ཚྭ་རྫོང་།
པ
གློག་འོད་བུ། །འཕྲུ་དམར་ཅན་ལ་ཉིས་འབུམ་ཡོད། །གྲོས་རོགས་གྱད་མི་མི་
དགུ་བཅས། །གཡས་སྒར་གཡས་ལ་ཐོབ་ལ་ཤོག །ལྷོ་རུ་སྟོང་སྡེ་བདུན་གྱི་དཔོན།
རྔམ་ལྷའི་སེར་བ་ཡ་མེད་བུ། །འཕྲུ་དཀར་ཅན་ལ་ཉིས་འབུམ་ཡོད། །གཡོན་
ཤོག་གཡོན་ནས་སྒྲིག་ལ་ཤོག །ནུབ་ཏུ་སྟོང་སྡེ་ལྔ་ཡི་དཔོན། །སྟག་སྲས་འདས་
པའི་ཁྲི་ཚབ་ལ། །གླང་ཆེན་ནམ་མཁའི་ཐོག་བཟུང་བུ། །དཔུང་རོགས་གྱད་མི་
མི་དགུ་ལ། །འཕྲུ་ནག་ཅན་གྱི་ཉིས་འབུམ་དམག །མདུན་སྒར་མདུན་ནས་
བསྒྲིག་ལ་ཤོག །བྱང་དུ་སྟོང་སྡེ་ལྔ་ཡི་དཔོན། །བཙན་རྗེ་ནམ་མཁའི་གློག་འོད་
བུ། །དཔུང་རོགས་གྱད་མི་དཔའ་བོ་བདུན། །དམག་འཕྲུ་ཁྲ་ཅན་ལ་ཉིས་འབུམ་
ཡོད། །རྒྱབ་སྒར་རྒྱབ་ལ་ཐོབ་ནས་ཤོག །ང་དང་ཁྲོ་རྒྱལ་དོན་རྒོད་གསུམ། །
གྱད་པོ་སྟོབས་ཆེན་མི་བདུན་ལ། །འཕྲུ་སྔོན་ཅན་ལ་ཉིས་འབུམ་དཔུང་། །
དཀྱིལ་རུའི་སྒར་པ་འདེབས་རྒྱུ་ཡིན། །དེ་ནས་དཔའ་རྟུལ་ཕུ་ནུའི་དཔུང་། །
དགྲ་མེད་བདེ་བར་གནས་པའི་སྐབས། །རི་འབའ་འབུར་རིག་ན་ཀི་ཤར་
འདེབས། །ཐང་བདེ་མོ་རིག་ན་བང་ཁ་བ ཏང་། །བྱ་གནམ་འཕུར་མཐོང་ན་
མདའ་ཤར་བྱེད། །ལམ་མགྲོན་པོ་མཐོང་ན་གྲི་མགོ་འཕུར། །ལས་དེ་ཚོ་མི་
དགོས་ཐག་ཆོད་རེད། །དགྲ་ཚུར་བྱུང་ཕར་ལན་མ་འཕྲོད་ན། །ཕོ་ཤི་ལེ་དགུ་ཡི་
མི་ཐུ་རེ། །གོང་གི་ཕ་འབུམ་གཉེན་པོ་སྤང༌། །ཡུལ་དགྲ་བུ་མོ་གོ་མས་འགྲན། །
རང་ཁྱིམ་ཞེའུ་ཁྱི་ཡིས་སྲུང་། །ཟེར་བ་བོད་ལ་མི་དར་རམ། །རུ་བཞི་དམག་གི་
གོང་མ་ནས། །དགུ་བཞི་སུམ་ཅུ་སོ་དྲུག་རེ། །སོ་དང་ཤུལ་མ་སོང་ན་བསམ། །
བྱང་གླིང་སྟག་གི་ར་བ་ཡན། །སོག་གླིང་བྱེ་མའི་ལ་ཁ་ཕྱིན། །ཉུལ་མ་སོ་པ་རིམ་
བཏང་བྱེད། །སོ་ལ་སྤྱང་པོ་ཁྲ་འདྲ་བཏགས། །ཉུལ་མ་ཐབས་མཁས་ལྡན་པ་
མངག །ཟེར་བ་འཇིག་རྟེན་ངག་ལ་ཡོད། །བྱང་ཡུལ་དམག་དཔུང་བྱུང་བའི་
86



་
དཔའ་རྟུལ་དཔུང་ཆེན་དྲག་པོ་བསྒྲིགས།
དུས། །རྟིང་མ་རེས་མོས་ཀུན་གྱིས་ལེན། །བཟང་ལ་ངོ་བསྟོད་གསེར་གྱིས་བརྒྱན།
ངན་ལ་ཆད་པ་ལུས་ལ་བཏང༌། །དེ་རྣམས་བླང་དོར་མ་འཛོལ་བ། །སོ་སོའི་
ཡིད་ལ་བཞག་པར་འཚལ། །གླུ་གོ་ན་དཔའ་རྟུལ་ཡིད་ལ་ཞོག །མ་གོ་དྲི་བ་མྱུར་
དུ་གྱིས། །
ཞེས་གླུ་དེ་ལྟར་བླངས་པ་ཐམས་ཅད་ནས་བདེན་པར་གོ་སྟེ་མགྲིན་གཅིག་་་་
གིས་འོ་ལགས་སོ་ཞེས། དོན་གྱི་བསྒོ་བ་རྣམས་ལ་འབད་བརྩོན་གྱིས། དམག་ཚོ་
རེ་ནས་མི་དགུ་རེ་སོ་རིང་ལ་མངག དེ་མཚམས་སོ་ལེན་མི་བདུན་རེ་དང༌། སོ་
ཐུང་མི་ལྔ་རེ་བཅས་ཉིན་མཚན་གཡེལ་མེད་ཀྱིས་རེས་མོས་སུ་སྲུང་། ནུབ་གླིང་
སྟག་ལ་ཁྲ་མོའི་ལ་ཁར། གྱད་མི་བདུན་ལ་དཔུང་ཉིས་ཁྲིས་བསྐོར་ཏེ་ལ་སོ་སྲུང་།
ནུབ་ཨ་ཡུལ་གངས་ལ་དཀར་མོའི་ལ་ཁ་ལ། གྱད་མི་ཨ་རྒོད་མིག་དམར་དང་ཨ་
འབར་བུ་ཡི་ཁྲོམ་རྩེ་གཉིས་ལ་གྱད་མི་མི་དྲུག་དང་རྟ་དམག་ཉི་ཁྲིས་བསྐོར་ནས་་་་
ལ་སྲུང་། གཞན་ཡང་ཆུ་གྲུ་ལམ་འཕྲང་བཅས་རིམ་བཞིན་སྲུང་སྟེ་རླུང་བསེར་མ་
ཡིན་ཀྱང་མི་ཐར་པ་ཞིག་བྱས་ཏེ་གནས།
ཡང་གླིང་དཀར་སྟོད་སྨད་ཐམས་ཅད་དམག་གི་རྩིས་བཤེར་ཉིན་བཅོ་་་་་་
བརྒྱད་ཙམ་མཛད་དེ་ཚེས་བཅུ་དགུ་ཉིན་ཆིབས་ཀྱི་ཁ་ལོ་བྱང་ཕྱོགས་སུ་བསྒྱུར་་་་
རྒྱུའི་ཐག་བཅད། ཚེས་བཅོ་བརྒྱད་ལ་ལས་གུར་དུ་དཔའ་རྟུལ་རྣམས་འཛོམ་
ནས་ཇ་ཆང་ཨ་རག་བཅས་དྲངས་ཤིང་བཞུགས་པའི་དུས་སུ། གཡས་གྲལ་སྟག་
གདན་གོང་མ་ནས་བློན་ཆེན་ཚ་ཞང་འདན་མ་བྱང་ཁྲ་དེ་འཇིགས་པའི་ཆས་དང་་
ལྡན་ཞིང་། འོ་ན་གོང་ས་ཆེན་པོའི་བཀའ་ཡི་བསྒོ་བ་འདི་འདྲ་ཞིག་འདུག་པས་
ཐུགས་ལ་མི་གཡེལ་བ་བཞག་པར་འཚལ། ཞེས་གླུ་འདི་ཐ་ལ་དྲུག་འགྱུར་ལ་
དྲངས་པ་འདི་ལྟར་ལགས་སོ། །
，
，
87



གོ་ར་ཚྭ་རྫོང་།
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་དཀོན་མཆོག་རྣམ་པ་གསུམ། །བདག་གུས་པའི་ཡིད་ཀྱིས་
གསོལ་བ་འདེབས། །ཤར་རྒྱ་གར་གནས་མཆོག་གོང་མ་ནས། །མགོན་ཐུགས་
རྗེའི་བདག་ཉིད་ས་ར་ཧ། །བུ་མོས་གུས་གདུང་བས་གསོལ་བ་འདེབས། །ཐུགས་
བརྩེ་བས་འགྲོ་བ་ཡོངས་ལ་གཟིགས། །ས་འདི་རྨ་ཁམས་གླིང་དཀར་ཡུལ། །བདེ་
མཆོག་ལྷ་ཡི་དཀྱིལ་འཁོར་ལ། །རྨ་དིལ་ཡག་ཀླུ་བརྒྱའི་གཞལ་ཡས་ནས། །འདུ་
ར་སྟག་ཐང་ཁྲ་མོ་རེད། །གུར་དཀར་པོ་གངས་རི་སྤུང་འདྲ་འདི། །ལྷ་གུར་
མཐོང་སྨོན་དཀར་མོ་ཟེར། །ཤེལ་བྲག་ཕྱུག་མོའི་གཏེར་ཟོག་རེད། །རྒྱལ་པོའི་
གཏེར་ཕུད་དང་པོ་རེད། །ཕྱི་ལ་ཆོན་ཐག་མ་དགོས་ཟེར། །ནང་ལ་ཀ་བ་མ་
དར་ཟེར། །སྟོང་ཉིད་གཞལ་མེད་ལྷུན་གྲུབ་ཞིང་། །རྒྱལ་པོ་གེ་སར་གཟིམ་གུར་
རེད། །ནང་བཅུད་གསེར་ཁྲིའི་ཡང་སྟེང་ནས། །མི་སྨུག་གཡུ་སྨེ་གཟི་བརྗིད་ལྡན།
དགྲ་འདུལ་གེ་སར་རྒྱལ་པོ་རེད། །མདུན་ཟུར་དུང་ཁྲིའི་ཡང་སྟེང་ནས། །གངས་
སེང་གཡུ་རལ་རྒྱས་འདྲའི་བུ། །དགྲ་ལྷ་རྩེ་རྒྱལ་མཚན་དུ་འབོད། །གཡས་གཡོན་
སྟག་གདན་གཟིག་གདན་ཁར། །མདའ་མཚལ་དམར་ལྟོང་ཁ་བསྒྲགས་འདྲ་འདི།།
ལན་མེད་དཔའ་རྟུལ་བརྒྱད་ཅུ་རེད། །དཔུང་ཆེན་རྒྱ་མཚོ་ཕྱུར་འདྲ་འདི། །གླིང་
དཀར་ཁྲ་མོའི་དཔུང་དམག་རེད། །ང་འདྲ་མ ཁྱེན་པ་མི་འདུག་ན། །འདན་ཡུལ་
འདན་གྱི་ཡར་ཐ་ན། །འདན་ཡུལ་འདན་གྱི་མ་ཐ་ན། །ཤུག་ར་སྐྱིད་པའི་གཡང་
ར་ན། །ལྷ་མཁར་རིང་མོའི་ནང་རྫོང་དེ། །འདན་ཟ་ཧོར་རྒྱལ་པོའི་གདུང་རྒྱུད་
ལ། །ཁྲི་གཅེས་འདན་མ་བསམ་འགྲུབ་ཟེར། །དཔོན་ལས་དབང་ཅན་གྱི་བཀའ་
བློན་རེད། །དགྲ་ཕ་རོལ་འདུལ་བའི་དཔའ་བོ་ཡིན། །དེ་ནས་གསོན་དང་དཔའ་
རྟུལ་དཔུང་། །དུས་ལ་བབས་པ་བྱང་གི་གཏེར། །རྒྱལ་པོའི་གསུང་དེ་གོང་མའི་
88



དཔའ་རྟུལ་དཔུང་ཆེན་དྲག་པོ་བསྒྲིགས།
ལུང་། །ཁ་ཉིན་དམག་གི་བསྐུལ་མ་མཛད། །ཟླ་གསུམ་བཤོལ་བ་ཕྱི་བའི་རྐྱེན། །
བྱང་ཡུལ་ལྷ་ཡིས་བསྐུལ་མ་བྱས། །ལྟས་ངན་མ་རུངས་སྣ་ཚོགས་ཤར། །དེས་
རྐྱེན་བྱང་དམག་གླིང་ཕྱོགས་ཆས། །ང་ཙམ་ནུབ་ལ་འབྱོར་བའི་ཚོད། །མི་རིང་
མྱུར་སྐྱོད་དགོས་པས་གསུང་། །གླིང་དཀར་འབུམ་དམག་ཁྲ་མོ་དེ། །སྒར་ཚོ་
གཉིས་ལ་བགོས་བབས་ལྟར། །མ་སང་གེ་སར་འབུམ་སྒར་དེ། །རུ་དང་སྒར་ཚོ་
ཨི་འདྲ་འདེབས། །ཆེ་རྒྱུད་གསེར་པའི་ལས་དམག་དེ། །སྤང་ལ་མེ་ཏོག་ཤར་
འདྲ་གྱིས། །གཙོ་བོ་ཉི་མ་འབུམ་ཐུབ་ལ། །དཔུང་རོགས་དཔའ་བརྟུལ་མི་དགུ་
བཅས། །གཡས་རུའི་སྒར་པ་ཐོབ་ལ་ཤོག །འབྲིང་རྒྱུད་འོམ་བུའི་ལས་དམག་དེ།།
ཞིང་ལ་ལྗང་ཆུང་འཁྲུངས་འདྲ་གྱིས། །གཙོ་བོ་གཡུ་ཁྲི་གུང་རྗེ་ལ། །དཔུང་
རོགས་དཔའ་བརྟུལ་མི་བརྒྱད་བཅས། །གཡོན་རུའི་སྒར་པ་ཐོབ་ལ་ཤོག །ཆུང་
རྒྱུད་མུ་པའི་ལས་དམག་དེ། །རི་ལ་ཁ་ཆར་བབས་འདྲ་གྱིས། །གཙོ་བོ་རིན་ཆེན་
དར་ལུ་ལ། །དཔུང་རོགས་དཔའ་བརྟུལ་མི་བརྒྱུད་བཅས། །རྒྱབ་རུའི་ལས་
དམག་བསྒྲིགས་ལ་ཤོག །འདན་མ་རོང་མ་གཟིག་མ་གསུམ། །མཚོ་ལ་མེ་ལྕེ་ཕོག་
པ་ལྟར། །གཙོ་བོ་ང་རང་འདན་མ་ལ། །དཔུང་རོགས་དཔའ་བོ་མི་བདུན་
བཅས། །མདུན་རུའི་སྒར་པ་ཐོབ་ལ་ཤོག །སྟག་རོང་གཟིག་རོང་སྤྱང་རོང་
གསུམ། །ཁྲག་གིས་ཆར་པ་བབས་པ་འདྲ། །གཙོ་བོ་ལྷ་རྒོད་འབུམ་ལུ་ལ། །
དཔུང་རོགས་དཔའ་བརྟུལ་མི་དྲུག་བཅས། །མདུན་སྒར་གཡོན་ལ་བསྒྲིགས་ལ་
ཤོག །སྐྱ་ལོ་སྔོ་ལོ་གྲོ་ལོ་གསུམ། །འཕྲུ་དཀར་ཁ་བ་བབས་འདྲ་གྱིས། །གཡས་
མདུན་གཡས་ལ་བསྒྲིག་ལ་ཤོག །ཀ་རུ་ནག་རུ་འབའ་རུ་གསུམ། །སྲོད་ལ་མུན་
པ་འཐིབ་འདྲ་གྱིས། །གཡོན་མདུན་གཡོན་ལ་བསྒྲིག་ནས་ཤོག །རྟའུ་སྨར་
ཁམས་བྲག་ཡབ་གསུམ། །འཕྲུ་ཁྲ་འཇའ་ཚོན་ཤར་འདྲ་གྱིས། །རྒྱབ་རུའི་ཟུར་ལ་



གོ་ར་ཚྭ་རྫོང་།
བསྒྲིག་ནས་ཤོག །རྒྱས་སྲས་དགྲ་ལྷ་རྩེ་རྒྱལ་དང་། །མུ་པའི་དར་སྡེ་ཕྱུག་མོ་
དང་། །གོ་འཇོ་དར་ཡུལ་སྟོད་སྨད་དང་། །དཔའ་ལ་ཤན་པ་གཡུ་ལྷ་སོགས། །
གོ་ཡིག་ཁྲ་མོའི་ནང་དོན་ལྟར། །ཕྱོགས་བཞི་དཔུང་དམག་འབྱོར་བའི་དུས། །མི་
འགྱུར་སྒར་པ་ཐོབ་ལ་ཤོག །ཨ་གྲག་བྱེ་རི་སོག་པོ་གསུམ། །གང་བབས་རིམ་
གྱིས་ལྟ་བས་ཆོག །རྒྱལ་པོ་དགུང་གི་གཡུ་འབྲུག་ལ། །སེར་སྤྲིན་འདྲ་བའི་ལས་
དམག་བསྐོར། །ཐོག་དམར་འདྲ་བའི་དཔའ་རྟུལ་ཆས། །དགྲ་བྲག་རིའི་གདོང་
ལ་ཉམ་ང་མེད། །སྲས་ཆུང་གངས་སྟོད་སེང་གེ་ལ། །བུ་ཡུག་འདྲ་བའི་ལས་
དམག་བསྐོར། །མཆེ་སྡེར་འདྲ་བའི་དཔའ་རྟུལ་ཆས། །དགྲ་སྡེར་ཆགས་གདོང་
ལ་ཉམ་ང་མེད། །ཕར་འགྲོའི་དམག་ལ་དགོས་གསུམ་ཡོད། །འགྲོ་དུས་ཆུ་ཆེན་
འབབ་འདྲ་དགོས། །འདུག་དུས་རྒྱ་མཚོ་འཁྱིལ་འདྲ་དགོས། །དགྲ་ལ་ཐོག་
དམར་ལྷུང་འདྲ་དགོས། །ཚུར་ཡོང་དམག་ལ་བཙུན་གསུམ་དགོས། །རྟིང་མས་
དགྲ་མགོ་ལེན་པའི་དུས། །རང་སྲོག་མ་ཤོར་བཙུན་གཅིག་དགོས། །དཔའ་འདྲ་
གཉིས་རལ་ཁ་བཀྱེ་བའི་དུས། །ཕམ་ཁ་མ་ཁུར་བཙུན་གཅིག་དགོས། །ནོམ་ཁྲ་
མོ་ཧབ་ཐོབ་བྱེད་ཉིན་མོ། །རང་བླ་མ་བཙོང་བཙུན་གཅིག་དགོས། །ད་རུང་
དགོས་པ་རྣམ་གསུམ་ཡོད། །སྔར་མས་གོ་བཙན་བཟུང་བའི་དུས། །ཉག་ཕྲན་བུ་
ཡུག་འཚུབ་འདྲ་དགོས། །དཔའ་བོས་ཐོག་རྫིས་བྱུང་བའི་དུས། །བྱིས་ནག་པག་
ཆུ་ལ་རུབ་འདྲ་དགོས། །རྟིང་མས་དགྲ་མགོ་ཐོབ་པའི་དུས། །ཚུར་ཡོང་བསེར་
མ་རླུང་འདྲ་དགོས། །དེ་རྣམས་དགོས་པའི་དོན་ཞིག་ཡིན། །མ་ཡེངས་ཡིད་ལ་
ངེས་པར་གྱིས། །དམག་ཁྲ་མོ་གཤར་བའི་ལམ་བར་ནས། །རྐུ་འཕྲོག་རྩོད་འཛིང་
དབྱེན་དཀྲུག་སོགས། །མདོར་ན་རྒྱལ་ཁྲིམས་འགལ་བའི་རིགས། །བྱུང་ན་ཉེས་
ཆེན་ཁྲིམས་ལ་ཕབ། །གནངས་ཀྱི་སྐྱ་རེངས་འཆར་བའི་དུས། །གླིང་དམག་བྱང་
90



དཔའ་རྟུལ་དཔུང་ཆེན་དྲག་པོ་བསྒྲིགས།
ལ་ཆས་རྒྱུ་ཡིན། རྔ་མོས་ལྡེང་སྒྲ་འབྱིན་པའི་དུས། །ཚིམ་པའི་བཟའ་བཏུང་
འཕྲོད་ངེས་གྱིས། །དུང་དཀར་སྐད་རྒྱང་སྒྲོག་པའི་དུས། །གུར་དང་སྒར་ཆས་
འགྲོ་རན་གྱིས། །དམག་དུང་དྲུག་འགྱུར་བྱུང་བའི་དུས། །དང་པོ་མདུན་རུ་
གཉིས་པ་གཡས། །དེ་ནས་གཡོན་དང་རྒྱལ་པོའི་འཁོར། །རྒྱབ་ཏུ་དཔའ་བོས་
དམག་མཇུག་སྒྲིལ། །དགའ་འབྲུ་རོང་གསུམ་སྐུ་བསྲུང་བ། །དགའ་བདེ་དཔའ་
བོས་མགོ་བྱས་པ། །དཔའ་རྟུལ་མི་ལྔ་ལྷ་གུར་ལ། །སྐད་ཅིག་འབྲལ་མེད་མཉམ་
ཆས་ཀྱིས། །གོ་ན་དཔའ་རྟུལ་ཡིད་ལ་ཞོག །མ་གོ་དྲི་བ་མྱུར་དུ་གྱིས། ། །
ཞེས་གླུ་དེ་ལྟར་བླངས་པས་ཐམས་ཅད་ནས་མངོན་པར་བསྟོད་དོ། །དེའི་
དུས་སུ་གླིང་གི་གཞིས་བཞུགས་ཕ་ཁུ་མ་སྲུ་མོ་སྨན་རྣམས་ཀྱིས་སྐྱེལ་རྫོང་གསེར་་་་
དངུལ་གཟི་བྱུར་གོ་རལ་རྟ་དྲེལ་བཅས་འབུལ་བ་དཔག་ཏུ་མེད་པའི་ཚན་གྲངས་་་
བུང་ལྤགས། སྟག་ལྤགས། གཟིག་ལྤགས། དོམ་ལྤགས། དབྱི་ལྤགས། ཝ་
ལྤགས། དྲེད། སྲ། སྤྱང་ཀི་བཅས་འབུལ་ཚན་རིགས་མི་འདྲ་བ་མང་པོ་ཞིག་
ཞིང་གྲལ་ལ་འཁོད་ནས། ཇ་ཆང་། ཨ་རག རྒྱ་གར་ཡུལ་གྱི་འབྲས་ཆང༌། རྒྱ་
ནག་ཡུལ་གྱི་རྒུན་ཆང་། ཤང་ཤང་ཡུལ་གྱི་མུ་ལ། བལ་པོ་ཡུལ་གྱི་སེ་དོ་ཆང་། །
བོད་ཡུལ་གྱི་འབྲུ་ཆང་དང་། གཞན་ཡང་ཤིང་ཏོག་མངར་རིགས། ཤ་མར། སྔོ་
ཐུད། རྩ་ཐུད། བྲོ་ཐུད། མོན་ཐུད། རམ་ཐུད་བཅས་ཟས་སྣ་ཕུན་སུམ་ཚོགས་
པ་ཕུལ་ཞིང་ལོངས་སྤྱོད་པའི་སྐབས་དེར། མདོ་ཁམས་རྒྱལ་མོ་འབྲུག་མོ་དེའི་
མགོ་ལ་གཡུ་རབས་བཅོ་བརྒྱད། ལུས་ལ་གོས་རབས་བཅོ་བརྒྱད་བཅས་རྒྱན་
གོས་དུ་མས་བརྒྱན་ཏེ་དཀར་ཡོལ་བཀྲ་ཤིས་རྟགས་བརྒྱད་ནང་དུ་ལོ་ཆང་དྭངས་་་
མ་དགུ་བསྐོར་དེས་གཏམས་ནས། གསེར་སྡེར་གཡུ་འབྲུག་ཁ་སྤྲོད་སྟེང་དུ་
བཞག་སྟེ། གསེར་ཁེབ་རི་རབ་སུམ་རྩེག་ལ་བཀྲ་ཤིས་པའི་རྟགས་བརྒྱད་དང་སྣ་
• ·**
：
：
* * 1
་་
""
་
་
་
་



གོ་ར་ཚྭ་རྫོང་།
བདུན་བཅས་བཀོད་པའི་སྟེང་དུ་ཕ་ལམ་དང་ཨིནྡྲ་ནི་ལ་བཅས་རིན་པོ་ཆེའི་ཕྲ་་་་
ཚོམ་བཀྲ་བའི་ཞལ་ཁེབས་རྒྱབ་སྟེ་བསྣམས་ནས་གཡོན་པས་དངུལ་སྡེར་གསེར་ཁ་
མའི་ནང་དུ་ལོ་ཆང་དྭངས་མས་བཀང་སྟེ། གཞན་ཡང་ཞལ་ཏ་མ་དཔོན་རྒྱུད་ཀྱི་
འདུན་མ། དར་བཟའ་གུར་ལྷ་མཚོ། འཇང་བཟའ་པདྨ་ཆོས་སྒྲོན། མོན་
བཟའ་མེ་ཏོག་ལྷ་མཛེས། འཇང་བཟའ་ལྷ་སྐྱིད། སྟག་བཟའ་ཤེས་རབ་སྒྲོན་མ།
ཆེ་རྒྱུད་རིན་ཆེན་མཚོ་མོ། འབྲིང་རྒྱུད་ཤེལ་དཀར་སྒྲོལ་མ། ཆུང་རྒྱུད་ཤེས་རབ་
མཚོ་མོ་བཅས་དཔོན་རྒྱུད་ཀྱི་འདུན་མ་དང་། བུ་མོ་བཅས་མང་པོས་གསེར་
དངུལ་གྱི་འདོང་མོ་ནང་དུ་ཇ་ཆང་གཏམས་པ་རྒྱལ་བློན་རྣམས་ལ་སུམ་ཞུས་དང་་
ལྔ་ཞུས་བཅས་དྲངས་ནས་མདོ་ཁམས་རྒྱལ་མོ་འབྲུག་མོ་དེས་གཡུ་ཆུང་མཐོང་བ་
དོན་ལྡན་ལ་རྒྱུ་དར་བཏགས་པ། རྒྱལ་པོའི་མདུན་དུ་ཕུལ་ཏེ་སྐྱེལ་མའི་གླུ་འདི་
དགུ་སེང་དྲུག་འགྱུར་ལ་དྲངས་པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནས་གཡུ་ལོ་བཀོད་པའི་ཞིང་ཁམས་ནས། །མ་རྗེ་བཙུན་སྒྲོལ་མ་ཚེ་ཡི་ལྷ། །
བདག་གུས་པའི་ཡིད་ཀྱིས་གསོལ་བ་འདེབས། །ཕྱོགས་བཞི་དག་པའི་ཞིང་
ཕྱོགས་ནས། །མ་རིགས་ལྔའི་ལྷ་མོ་འཁོར་བཅས་ལ། །ཨ་སེར་མོས་སྙིང་ནས་
གསོལ་བ་འདེབས། །སྨན་ཨ་འབྲུག་གླུ་ཡི་ཁ་འཛིན་མཛོད། །ས་འདི་ས་ངོ་མ་
ཤེས་ན། །དིལ་ཡག་ཀླུ་བརྒྱའི་དཀྱིལ་འཁོར་རེད། །ལྷ་གུར་དཀར་མོའི་ནང་རོལ་
རེད། །གསེར་ཁྲི་སེར་པོའི་ཡང་སྟེང་ན། །མི་སྨུག་མཆོང་གི་གཟི་མདངས་ཅན། །
སྐུ་ལྟ་བས་མི་ངོམ་གཟི་བརྗིད་ཆེ། །རྗེ་འགྲོ་བའི་མགོན་པོ་གེ་སར་རེད། །སྨན་
ང་འདྲ་ང་ངོ་མི་ཤེས་ན། །སྐྱ་རིང་གད་པའི་མར་ཞབས་ནས། །སྔོ་རིང་མཚོ་
མོའི་ཕར་ཟུར་ནས། །དུང་མཚོ་དཀར་མོའི་གཡས་ཟུར་ནས། །ཕོ་བྲང་སྟག་རྩེའི་
92



，
དཔའ་རྟུལ་དཔུང་ཆེན་དྲག་པོ་བསྒྲིགས།
ནང་རོལ་ནས། །སྐྱ་ལོའི་ཁྲོམ་ཤོག་འབྲུག་མོ་ཟེར། །ཚེ་སྔར་དུས་རྒྱང་གྲགས་
འབྲུག་ལས་ཆེ། །ལུས་ལྡེམ་འགྱུར་ཟ་དཀར་ཕུང་པོ་ལ། །ཤར་ཉི་མའི་དྲོད་དང་
མཉམ་སྡེབ་བྱས། །སྐྱིད་བསོད་ནམས་ལོ་མ་དགུང་ལ་སྙན། །དུས་དེང་སང་རྒས་
པའི་དུས་ལ་བབས། །གླུ་མི་འགྱུར་དགུ་སེང་དྲུག་འགྱུར་ཟེར། །ཤར་རྒྱ་ལྕང་ལོ་
མའི་ཡང་གོང་ནས། །བྱ་ཁུ་བྱུག་རྒས་ཀྱང་འགྱུར་ལ་དགའ། །དམའ་ཐང་ཆེན་
སྐྱ་མོའི་ཁུག་སོ་ནས། །རྟ་འདོ་བ་རྒས་ཀྱང་འགྲོས་ལ་དགའ། །གཞི་རྒྱ་གྲོང་ཁྲ་
མོའི་སྲུང་སྒོ་ནས། །སྨན་ན་ཆུང་རྒས་ཀྱང་གླུ་ལ་དགའ། །ལས་དེ་ཚོ་དགའ་བ་
རྣམ་གསུམ་རེད། །དེ་རིང་སྐྱིད་པའི་ཉི་མ་ལ། །གཡས་གསེར་བྱ་ནང་ལ་ཇ་
འདྲེན་ཡོད། །ཇ་འུ་ཟི་ནག་པོ་རྒྱ་ནས་ཡོང་། །ཚོང་མཁས་པ་མིན་པས་ཁུག་ས་
མེད། །མཛོ་ཁྱུང་དཀར་མིན་པས་གྲོང་ས་མེད། །མར་ཟེར་དཀར་བྱང་སྟོད་ས་
ལ་ཡོད། །འབྲུ་སྔོན་མོ་མིན་པས་ཁུག་ས་མེད། །གཡག་རོག་ཆུང་མེད་ན་གྲོང་ས་
མེད། །ཚྭ་དཀར་མོ་བྱང་ཡུལ་སྨད་ལ་ཡོད། །ཕོ་ནུས་ཡོད་མེད་ན་ལོན་ལེ་མེད། །
ལུག་གཡང་དཀར་མེད་ན་གྲོང་ས་མེད། །གསེར་ལོ་འདྲ་བའི་ཇ་ཞིག་བཏབ། །
དུང་ལོ་འདྲ་བའི་འོ་མས་གཏམས། །སྤོས་ཤེལ་འདྲ་བའི་མར་ཞིག་བཏབ། །རྒྱ་
འབྲས་འདྲ་བའི་ཚྭ་ཞིག་བཏབ། །སྦྲུལ་ནག་འདྲ་བའི་འདོང་ལ་བླུག །འབྲུག་
སྐད་འདྲ་བའི་དཀྲུག་ཅིག་བརྒྱབ། གསེར་བྱ་འདྲ་བའི་སྡེར་ནང་བླུག །ཡང་
ཡང་འདྲེན་པའི་སྨོན་ལམ་ཡོད། །དངུལ་བྱ་ནང་ན་ཆང་ཞིག་ཡོད། །ལོ་ཆང་
ཁམ་པ་མགོ་འཁོར་ཡོད། །ཟླ་ཆང་དངུལ་ལོ་དྭངས་མ་ཡོད། །ཞག་ཆང་རྟ་མ་
རྟེའུ་མགོ་ཡོད། །རྒྱ་གར་རྒྱ་ནག་ལི་བལ་སོགས། །ཆང་རིགས་མི་འདྲ་བཅུ་
གསུམ་ཡོད། །ཆང་འདི་གསོལ་ན་དབུ་འཕང་མཐོ། །དཔའ་བོ་མཁའ་འགྲོའི་ཚེ་
ཆང་ཡིན། །བླ་མ་བཟང་པོའི་ཚོགས་ཆང་ཡིན། །དཔོན་ལུ་བཟང་པོའི་གསོལ་
，
་་, ，
*， '',
*，
,，，
，
,
་
་
་



གོ་ར་ཚྭ་རྫོང་།
ཆང་ཡིན། །དགྲ་བོ་འདུལ་བའི་དཔའ་ཆང་ཡིན། །དེ་རིང་རྒྱལ་བློན་རྣམས་ལ་
འདྲེན། །རིན་ཆེན་གསེར་དང་ས་ལེ་སྦྲམ། །གཟི་བྱུར་ཕ་ལམ་ཨིནྡྲ་ནཱི། །ཁྲབ་
རྨོག་འཁོར་གསུམ་གོ་རལ་བཅས། །རྟ་དྲེལ་བྱོལ་སོང་རྐང་འགྲོས་རིགས། །རྒྱལ་
བློན་ཕེབས་པའི་སྐུ་རྫོང་ཡོད། །ཕེབས་པའི་རྒྱལ་བློན་བཀྲ་རེ་ཤིས། །བྱང་ཡུལ་
དབང་དུ་འདུ་བར་ཤོག །བཅུད་གཡང་གཏེར་ཁ་ལོན་པར་ཤོག །བཞུགས་པའི་
གླིང་དཀར་ཞལ་རེ་གྲོ། །གཞིས་ལ་བར་ཆད་མེད་པར་ཤོག །འདི་ལོ་བྱང་ལ་
ཆས་རྒྱུ་འདི། །དཔེ་བྱས་ན་འདྲ་མ་འདི་འདྲ་འགི། །དགུང་གི་གཡུ་འབྲུག་སྔོན་
མོ་དེ། །གནམ་མཐའ་འགྲིམ་པ་ལས་བསྐོས་རེད། །བྲག་དཀར་ཐོག་གིས་མི་
གཏོར་རྒྱུ། །མཐོ་ཚོད་བྲག་གིས་མ་ཟིན་ཟེར། །འབྲུ་དྲུག་སེར་བས་བྲབ་རྒྱུ་དེ། །
དངོས་མེད་དྲི་ཟའི་ཆོ་འཕྲུལ་རེད། །གདོང་གི་གེ་སར་རྒྱལ་པོ་དེས། །གཏེར་
རྫོང་ཕབས་པ་ལས་བསྐོས་རེད། །བྱང་བཅུད་གཏེར་ཁ་མི་ལེན་རྒྱུ། །ཐོག་རྒྱལ་
ལས་དམག་དྲང་བ ས་ལེན། བྱང་རྟ་ཇག་ལ་བཅད་རྒྱུ་དེ། །སྟག་རོང་ཚང་གི་
བྱས་ཉེས་རེད། །རྒྱལ་པོར་ལུང་བསྟན་གཏེར་རྫོང་ཕབས། །མི་སྡེས་རྐུན་བརྒྱབ་
ཁྲམ་གནོན་ཟེར། །དོན་བྱས་ན་བདེན་རྫུན་སུ་ལེན་རེད། །བཟང་ངན་དབྱེ་བའི་
དྲང་པོའི་ཁྲིམས། །ཉེས་ཆེན་གཉའ་བར་མ་ཡོད་ན། །རྗེ་ཁྲིམས་བོར་ན་མཐུན་
གསུམ་དཀྲུག །ཟེར་བ་བོད་ལ་མི་དར་རམ། །བྱང་གླིང་འཁྲུག་ཐག་ཆོད་པའི་
དུས། །བྱས་ཆེན་གོང་ལ་མི་ཤོར་ལེ། །ལྕི་མོའི་ཁྲིམས་ཀྱི་རལ་གྲི་དེ། །ཉེས་པ་
ཅན་གྱི་གཉའ་བར་ལ། །རང་བྱས་རང་སྨིན་མ་བྱུང་ན། །གླིང་དཀར་སྡོད་པའི་
འོས་མ་མཆིས། །རྒྱལ་བློན་དགོངས་པའི་དཀྱིལ་དུ་ཞོག །ཡང་དག་དོན་གྱི་འབྲུ་
དོན་ལ། །བྱང་ཡུལ་ལྷགས་རླུང་མདའ་ལས་ཚ། །བྱང་མིའི་རྩལ་དྲུག་ཐོག་ལས་
ཆེ། །བྱང་རྟའི་བང་ཁ་རླུང་ལས་མགྱོགས། །བྱང་མཚོན་རྣོ་ངར་དུག་ལས་ཚ། །
94



-
-
--
དཔའ་རྟུལ་དཔུང་ཆེན་དྲག་པོ་བསྒྲིགས།
དགྲ་ཨ་ལན་འཕྲོད་པ་ཁག་པོ་ཡོད། །རྒྱལ་པོས་ཅི་གསུང་དང་ལེན་མཛོད། །
མཁའ་འགྲོའི་ལུང་ལ་གཙོ་བོར་ཟུངས། །དགྲ་འདུལ་ཕྱོགས་རིས་མི་མཛད་པ། །
མི་བརྒྱའི་ཁ་གཏམ་མཉམ་ལེ་དང༌། །རྟ་བརྒྱའི་བང་ཁ་མཉམ་བཏང་གྱིས། །ཁྲ་
མོ་དམག་ལ་ཆས་པའི་དུས། །སེར་མོའི་ཁ་མཁས་མ་ཡིན་ཀྱང་། །མི་བཟོད་ངག་
ནས་ཤོར་ལེ་རེད། །རྒྱལ་བློན་དགོངས་ཚོམ་མི་མཛད་ཞུ། །གཡུ་དྲུག་དཀར་
མཐོང་བ་འོད་ལྡན་འདི། །མི་མགོན་དཀར་པོའི་སྙིང་ནོར་རེད། །སྐྱ་ལོ་སྟོན་
པའི་ཕ་ཟོག་རེད། །ཨ་འབྲུག་ང་ཡི་སྐེ་རྒྱན་རེད། །དེ་རིང་རྒྱལ་པོའི་ཕྱག་ལ་
འབུལ། །མ་བཀྲག་གཡུ་ལས་ཆེ་བར་ཤོག །དཀར་པོའི་དར་ལ་ཡུག་གསུམ་ཡོད།།
ཚངས་པ་ལྷ་ཡི་རྫོང་དར་ཡིན། །རྫོང་དར་མ་ཡིན་འཛོམ་དར་ཡིན། །གཞིས་
བྱེས་འཛོམ་པའི་འཛོམ་དར་ཡིན། །སེར་པོའི་དར་ལ་ཡུག་གསུམ་ཡོད། །གཉན་
སྐུ་ལྷ་རྫོང་བའི་རྫོང་དར་ཡིན། །རྫོང་དར་མ་ཡིན་འཛོམ་དར་ཡིན། །གཞིས་
བྱེས་འཛོམ་པའི་འཛོམ་དར་ཡིན། །སྔོན་པོའི་དར་ལ་ཡུག་གསུམ་ཡོད། །ཀླུ་
གཙུག་ན་རྫོང་བའི་རྫོང་དར་ཡིན། །ལྡོང་དར་མ་ཡིན་འཛོམ་དར་ཡིན། །གཞིས་
བྱེས་འཛོམ་པའི་འཛོམ་དར་ཡིན། །སྣ་ཚོགས་དར་ལ་ཡུག་གསུམ་ཡོད། །རྒྱལ་པོ་
ཁྱེད་ལ་རྫོང་དར་ཡིན། །རྫོང་དར་མ་ཡིན་འཛོམ་དར་ཡིན། །གཞིས་བྱེས་འཛོམ་
པའི་འཛོམ་དར་ཡིན། །སྔོན་པོའི་དར་ལ་ཡུག་གསུམ་ཡོད། །དགྲ་ལྷ་ཁྱེད་ལ་
རྫོང་དར་ཡིན། །རྫོང་དར་མ་ཡིན་འཛོམ་དར་ཡིན། །གཞིས་བྱེས་འཛོམ་པའི་
འཛོམ་དར་ཡིན། །དམར་པོའི་དར་ལ་ཡུག་གསུམ་ཡོད། །དཔའ་རྟུལ་བློན་ལ་
རྫོང་དར་ཡིན། རྫོང་དར་མ་ཡིན་འཛོམ་དར་ཡིན། །གཞིས་བྱེས་འཛོམ་པའི་
འཛོམ་དར་ཡིན། །དེ་ནས་སྤྲུལ་པའི་སྐུ་ཡི་མཆོག །མི་སྨུག་མཆོང་གི་རལ་པ་
ཅན། །སྐུ་དངོས་རྡོ་རྗེ་འཆང་ཆེན་ལ། །མི་འདའ་རྟག་པར་བཞུགས་གསོལ་
9



གོ་ར་ཚྭ་རྫོང་།
-
-
འདེབས། །ཡང་སྨུག་བྱེ་རུའི་མིག་རྩ་ཅན། །ཐུགས་མཆོག་ཁྲོ་བོ་བདུད་རྩི་འཁྱིལ།
མ་རུངས་ལོག་འདྲེན་རྡུལ་དུ་རློག །ཞལ་ཚེམས་དུང་ཕྲེང་བཞི་བཅུས་མཚོན། །
གསུང་མཆོག་སྤྱན་རས་གཟིགས་དབང་ཡིན། །འགག་མེད་ཆོས་ཆར་འབེབས་
པར་ཤོག །སྣ་ཚོགས་སྤྲུལ་པའི་ཟློས་གར་ལ། །རྨོག་རྫོང་ཉི་ཟླ་ཁ་སྤྲོད་འདི། །
སྒོམ་ལ་གསལ་སྒྲིབ་མེད་པའི་རྟགས། །གང་ཤར་ཆོས་སྐུ་རྟོགས་པར་ཤོག །རྨོག་
ཕོ་བྱང་སེར་པོ་གསེར་ལས་གྲུབ། །ཆོས་སྐུ་མངོན་དུ་རྟོགས་པའི་རྟགས། །འཇའ་
ལུས་གྲུབ་པའི་རྟོགས་ལྡན་ཤོག །མོ་བྱང་ཁམ་པ་དངུལ་ལས་གྲུབ། །ལོངས་སྐུ་ལོ་
འབྲས་རྒྱས་པའི་རྟགས། །ཚད་མེད་གཞན་དོན་འགྲུབ་པར་ཤོག །ཁྱུང་ཏོར་
སྔོན་པོ་གཡུ་ལས་གྲུབ། །སྤྲུལ་སྐུས་གཞན་དོན་འགྲུབ་པའི་རྟགས། །རིགས་དྲུག་
ཆོས་ལ་འགྱུར་བར་ཤོག །ཁྱུང་འཕྲུ་ཁམས་གསུམ་ཟིལ་གནོན་འདི། །ལྟ་བ་
དགུང་དང་མཉམ་པའི་རྟགས། །སྒོམ་མེད་རྒྱལ་ས་ཟིན་པར་ཤོག །སྐྱུག་དཀྲིས་
ཁྲ་ཡག་གཟི་ལས་གྲུབ། །རྒྱུ་འབྲས་ཕྱེ་ལས་ཞིབ་པའི་རྟགས། །གནས་ལུགས་དོན་
ལྟར་རྟོགས་པར་ཤོག །ཁྲབ་ལྡན་པདྨ་སྟོང་ལྡན་འདི། །སངས་རྒྱས་སྟོང་གི་ངོ་བོ་
རེད། །སྐུ་ཚེ་མཐའ་རུ་ཕྱིན་པར་ཤོག །ཁྲབ་ཆེན་ཁྲོམ་ནག་ཟིལ་པ་འདི། །བྱང་
རིང་སྟོང་དང་རྩ་གཉིས་ཡོད། །ཞི་བ་ལྷ་ཡི་དཀྱིལ་འཁོར་རེད། །མཇལ་ཚད་
ཕྱིར་མི་ལྡོག་པར་ཤོག །བྱང་ཐུང་བདུན་བརྒྱ་ལྔ་བཅུ་ཡོད། །དྲག་པོའི་ཧཱུཾ་སྒྲ་དི་
རི་རི། །མ་རུངས་མཐའ་དམག་བཟློག་པར་ཤོག །གཡས་ཤག་སྟག་དོང་ནང་
རོལ་ལ། །དགྲ་ལྷའི་ཐོག་མདའ་དགུ་བཅུ་ཡོད། གར་བབས་རྩ་བརླག་གཏོར་
བར་ཤོག །གཞུ་ཤུབས་གཡོན་གྱི་ནང་རོལ་ལ། །གཞུ་མོ་ཁམས་གསུམ་འབྲུག་སྒྲ་
ཡོད། །སྙན་གྲགས་འབྲུག་ལྟར་གྲགས་པར་ཤོག །ཤུབས་བཀྲ་གསེར་གྱི་པ་ཏྲ་
ནང་། །དུག་ཆེན་བཏབ་པ་ལན་མེད་ཡོད། །དགྲ་ལན་མེད་མགོ་སྐེ་ཕྲལ་བར་
་



དཔའ་རྟུལ་དཔུང་ཆེན་དྲག་པོ་བསྒྲིགས།
ཤོག །དཀར་ཤང་ཁྲ་བོའི་གཡོན་ལུང་ནས། །རྣོ་རིང་ཁམས་གསུམ་དགྲ་འདུལ་
དེས། །མ་རུངས་བསྟན་དགྲའི་དོན་སྙིང་དྲོངས། །ཞགས་པ་ཁམས་གསུམ་རང་
འགུག་དེས། །མ་ཐུབ་སྡང་དགྲ་ཁུག་པར་ཤོག །འུར་རྡོ་ཕ་བོང་སྟོང་བསྐོར་ཡོད།
དགྲ་མགོ་རྡོ་ཡིས་བརྡུང་བར་ཤོག །འདོ་རྗེ་རྐྱང་རྒོད་འཕེར་པོ་དེ། །འོད་དཔག་
མེད་ཀྱི་ཐུགས་སྤྲུལ་རེད། །གང་བསམ་ས་ལམ་བགྲོད་པར་ཤོག །སྒ་ཆས་ཉི་མ་
རང་ཤར་དེ། །བསླུ་མེད་དྲང་སྲོང་བདེན་མཐུ་ཡོད། །གཞིས་བྱེས་དོན་ཀུན་
འགྲུབ་པར་ཤོག །སྦ་ལྕག་བསམ་པའི་དོན་འགྲུབ་ཡོད། །ལེ་ལོ་རྣམ་གཡེང་བྲལ་
བར་ཤོག །བྱང་ཡུལ་དབང་དུ་འདུ་བར་ཤོག །བཅུད་གཡང་གཏེར་ཁ་ལོན་
པར་ཤོག །དགྲ་འབྲོང་གཡག་ཤ་ཟ་བར་ཤོག །འབྲི་ཡི་ལྕགས་ཁ་ལོན་པར་ཤོག །
མུ་མེན་ཤེལ་གཏེར་ལོན་པར་ཤོག །སྐུ་སྲོག་ལྕགས་ལས་སྲ་བར་ཤོག །གླིང་
དཀར་ཁྲ་མོའི་ཟོ་དོར་རྣམས། །རྒྱལ་བློན་ཕེབས་པའི་སྐྱེལ་མ་མཛོད། །གཞིས་
བྱེས་འཛོམ་པའི་སྨོན་ལམ་འདེབས། །
ཞེས་འབྲུག་མོས་སྐྱེལ་མའི་སྨོན་ལམ་དེ་ལྟར་བླངས་པ་དང༌། ཡང་དེའི་
དུས་སུ་གླིང་གི་བླ་མ། ཕ་ཁུ། མ་སྲུ་རྣམས་ནས་བྱོན་སྐྱེལ་གྱི་སྐུ་རྫོང་དང༌། །
བཅས་གླུ་མང་པོ་བླངས་ནས་བཞུགས་སོ། །
ཉི་མ་དེའི་ཕྱི་ཉིན་གླིང་དམག་བྱང་དུ་གཤར་བའི་དུས་ལ་བབས་སྟེ། །
འཁར་རྔའི་སྒྲ་བྱུང་བ་ན་བཟའ་བཏུང་གིས་ཚིམ་པར་བྱས། དུང་སྒྲ་བྱུང་བ་དང་
གུར་རྣམས་བསྡུས། རྟ་ལ་སྒ་ཆས་སྤྲད་ནས་གོ་ཁྲབ་དང་འཁོར་གསུམ་བསྐོར་ཏེ་
རྟ་ལ་ཞོན་ཁྲིག་གེར་ཡོད་པ་དང་། དམག་དུང་གི་སྒྲ་བྱུང་བའི་དུས་སུ། དང་པོ་
མདུན་རུའི་ལས་དམག་གཤར་ཏེ་དམག་རྟིང་རྫོགས་པ་ན། བཀའ་ཡི་བློན་ཆེན་
ཤར་སྒོ་སྲུང་བའི་གྲུབ་ཐོབ་ཟ་ཧོར་རྒྱལ་པོའི་གདུང་རྒྱུད་ཚ་ཞང་འདན་མ་བྱང་ཁྲ་



གྲོ་ར་ཚྭ་རྫོང་།
བ
དེས། གཡུ་རྨོག་ནམ་མཁའི་རང་མདངས་ལ་དར་འཕྲུ་དགུང་ལ་རེག་པ་
བཙུགས། གཡུ་ཁྲབ་པདྨ་སྟོང་ལྡན་ལ་ཁྲབ་གདན་ཧོར་གོས་འབྲུག་མ་བྱས།
རྒྱབ་དར་དར་ཚོན་སྣ་ལྔ་བསྒྲོན། །རལ་གྲི་འཇང་པ་ཡུ་དམར་ལ། །སེར་པོ་
གསེར་གྱི་འོད་ཆབ་སྡེབ། །སག་དར་ཁྱུང་གཤོག་ལྡན་པའི་ནང་། །ལན་མེད་
གཡུ་ལྟོང་དགུ་བཅུས་བཀང་། །གཟིག་ཤུབས་སྲིན་པོ་ཁ་གདངས་ནང་། །གཞུ་
ཆུང་དཀར་མོ་འཐེན་སྐྱིད་བཅུག །མདུང་མོ་སྐྱ་རིང་སྤྲིན་ཆོད་ལ། །བ་དན་ཁྱུང་
གི་རལ་པ་བྱས། །ཞགས་པ་ལྷ་མོ་ཤ་བཟུང་གྲུ་ལ་བསྐོན་ཏེ། འདོ་བ་དངུལ་ཕྲུག་
ལྡན་པ་ལ་རིན་ཆེན་ནོར་བུའི་སྒ་ཆས་སྤྲད་ནས། མི་ཕོ་སྔོན་པོ་ནམ་མཁའི་
མདོག རྟ་ཕོ་སྔོན་པོ་གཡུ་ཡི་མདོག་ལྟར་གོ་སྔོན་པོ་དགུ་ཡིས་བསྐོར། རྟ་ཞོན་གྱི་
ཁས་ལེན་མི་དགུ་དང་བཅས་ཏེ། དར་ལྕེ་རླུང་གིས་བསྐྱོད་པ་ལྟར་རུ་སྣ་དྲངས་
ཤིང་ཆས་རུ་མཇུག་རྫོགས་པ་དང༌། གཤམ་དུ་སྟག་རོང་གི་ལས་དམག དེའི་
རྒྱབ་ཏུ་གཡས་རུ་ཆེ་རྒྱུད་ཀྱི་ལས་དམག་བཅས་དྲངས་ཏེ། གཙོ་བོ་གསེར་པའི་ཉི་
མ་འབུམ་ཐུབ་དེ་གོ་སེར་པོ་དགུས་བསྐོར་ཏེ་ཆས། རུ་མཇུག་རྫོགས་པ་དང་
མཉམ་དུ་གཡོན་རུ་འབྲིང་རྒྱུད་ཀྱི་ལས་དམག་དེ་རྒྱ་མཚོ་བརྡོལ་བ་བཞིན་དུ་་་་་་
གཤར་ཞིང་དམག་ཕྱེད་ཙམ་རྫོགས་པ་དང༌། འཇང་སྲས་གཡུ་ཁྲི་གུང་སྔོན་དེ་
གཡུ་འབྲུག་ཚང་ནས་ལངས་འདྲ་ཞིག་བྱས་གོ་སྔོན་པོ་དགུ་ཡིས་བསྐོར། དཔུང་
རོགས་དཔའ་རྟུལ་མི་བརྒྱད་ཀྱིས་བསྐོར་ཏེ་ཆས། ཤམ་མཐུད་བཅས་རིམ་བཞིན་
གཤར། རུ་མཇུག་རྫོགས་པ་དང་རྒྱབ་ཏུ་ཆུང་རྒྱུད་ཀྱི་ལས་དམག་དེ་མཁའ་ལས་
ཁ་ཆར་བབས་པ་ལྟར་ག ཤར་ཞིང༌། གཙོ་བོ་རྨུ་སྤྱང་རིན་ཆེན་དར་ལུ་དེ་གོ་
དཀར་པོ་དགུ་ཡིས་བསྐོར། གངས་སེང་གདོང་ཟུར་ནས་བུད་པ་ལྟར་རུ་སྣ་
དྲངས་ཏེ། མཆན་ཁེབ་མི་བདུན་བཅས་གཤར། དེ་ནས་རྒྱལ་པོ་ཆེན་པོ་དེ་ཁྲི་



དཔའ་རྟུལ་དཔུང་ཆེན་དྲག་པོ་བསྒྲིགས།
ལས་བཞེངས་ནས། དགྲ་ལྷའི་གོ་མཚོན་སྣ་དགུ་དེ་གསོལ། སྐུ་ཟིལ་ཉི་མ་འབུམ་
ལས་ལྷག་པ་ལྟར་མཛད་ནས་ཕེབས་གྲབས་ལ། འདོ་རྗེ་རྐྱང་རྒོད་ཁ་དཀར་ལ་
གསེར་སྒ་བལ་སྟན་བཅས་རིན་ཆེན་སྣ་ལྔའི་རྒྱན་ཆས་སྤྲས། མི་ཆུང་སྲོ་མ་གཉིས་
ནས་མཛོད་དར་རེ་རེ་ཁ་རུ་གཡས་གཡོན་ལ་བརྒྱབ་སྟེ་ཁྲིད་པས་རྐྱང་རྒོད་ཀྱི་ཧུ་་་་
ཧུ་ཟེར་ལག་བརྡབ་ལན་གསུམ་བྱས་པ་དང༌། ས་རྣམ་པ་དྲུག་ཏུ་གཡོས་ཤིང་མེ་
ཏོག་གི་ཆར་བབས་རོལ་མོའི་སྒྲ་སྒྲོག་དྲི་ཞིམ་པོས་ཕྱོགས་ཀུན་ཁྱབ་ཅིང་ཆིབས་་་་་
ལྕགས་བཻཌཱུརྱ་ཡི་སྟེང་དུ་རྒྱལ་མཆོག་ནས་དགྲ་ཕ་རོལ་འདུལ་བའི་གཟིགས་སྟངས་
བཅས་ཆིབས་ཐོག་ཏུ་བུད་དེ། མཚན་དཔེའི་གཟི་བྱིན་གྱིས་ལྷ་མི་འགྲོ་བ་ཐམས་
ཅད་དབང་དུ་རང་དབང་མེད་པར་འདུ་བ་ཞིག་མཛད་ཅིང་ཕེབས་པ་ན་ནམ་་་་་
མཁའ་ནས་ལྷ་དང་ལྷ་མོའི་ཚོགས་ཀྱིས་རོལ་མོའི་སྒྲ་སྣ་ཚོགས་སྒྲོགས་བཞིན་་་་་་་
ཕེབས། བདུད་བློན་ཕྱིང་སྔོན་ནས་ཆུ་དར་སྔོན་པོའི་གོས་ཤིག་གྱོན་ལིང་ཕོ་བ་
རིས་ཀྱི་སྐ་རགས་བཅིང་། རྒྱ་ལྷམ་ཆུ་རྩི་ནག་པོ་ལ་དར་སྒྲོག་ཁྲ་བོས་སྐུད་གསུམ་
བརྒྱབ། ཝ་ནག་ལྤགས་པས་སྦུར་དགུ་ལ་སྟོང་སྐུད་དམར་པོས་ཛ་ལོ་བརྒྱབ། །
ཨིནྡྲ་ནཱི་ལའི་ཏོག་གིས་བརྒྱན་ཏེ་ཕེབས་པ་དང༌། ལྷ་སྲས་དགྲ་ལྷ་རྩེ་རྒྱལ་དེ་དར་
སེང་གཡུ་རལ་རྒྱས་པ་ལྟ་བུ་ཞིག་མཛད་ཏེ་ཆིབས་བྱ་རྟ་རླུང་གཤོག་གི་སྟེང་དུ་་་་་
ཆིབས་ཏེ་ཕེབས། དེའི་འཁོར་དུ་བློན་ཆེན་ཤན་པ། གཡུ་ལྷ། ཨ་ཁུ་སྤྱི་དཔོན་
བཅས་བྱུས་ཆེན་བློན་པོ་མི་བཞི་འཁོར་དང་བཅས་ཕེབས་ཏེ། དེ་ནུབ་རྨ་སྟོད་ན་
དམར་གཞུང་དྲུག་ལ་སྒར་བབས། གླིང་གི་སྐྱེལ་མ་རྣམས་དང་ལྷན་ཅིག་
བཞུགས་ཏེ་གཞིས་བྱེས་གཉིས་ཀྱི་འགྲོ་སྡོད་ཀྱི་གནས་ལུགས་མང་པོ་ཞུ་གསུང་་་་་་
མཛད། ཕྱི་ནང་སྐྱེལ་མ་རྣམས་ལ་གསེར་དངུལ་ཇ་དར་མང་པོ་གནང་སྦྱིན་
མཛད་དེ་རང་ཡུལ་ག་ལ་བ་དེར་ལོག དེ་ནས་གླིང་དམག་དེ་རིམ་བཞིན་ཁྲ་
99



གོ་ར་ཚྭ་རྫོང་།
，
གཞུང་རྐྱང་གཞུང་བཅས་རིམ་བགྲོད་བྱང་ཡུལ་ཕྱོགས་སུ་ཆས་ཤིང་དེ་དག་ལམ་་་
ལ་གནས་པའི་ལྷ་སྡེ་དང་མི་སྡེ་བཅས་པ་ལ་གནོད་འཚེ་མེད་པར། བདེ་བའི་
ཆོས་ཀྱིས་ཁྱབ་པར་གནང་སྟེ་ཕེབས་པར་གྲགས་སོ། །
100



ལེའུ་གསུམ་པ།
དུང་ལ་དཀར་མོའི་འགག་འཕྲང་ནས། །
དམར་པོ་ཁྲག་གི་ཆར་བ་བབས། །
སྟག་ཕྲུག་གློག་དམར་གཙོས་བྱས་པའི། །
གྱད་ཀྱི་དཔའ་བོ་མི་ལྔ་ཤོར། །
དེ་ཡང་བྱང་གི་དམག་དེ་རིམ་བཞིན་གངས་ཡར་ཡུལ་གྱི་སྟག་ལ་བར་མ་་་་་
ནས་ཡོང་བའི་དུས་སུ། བྱང་དམག་རྣམས་ནས་ཉེས་མེད་ཀྱི་རི་དྭགས་ཤྭ་བ་དགོ་
བ་གཙོད་རྐྱང་འབྲོང་བཅས་མང་པོ་བསད་དེ་ཡོད་པ་ན། སྟག་གཟིག་གི་སོ་རིང་
བ་གྱད་མི་དྲུག་དང་དམག་རྔ་འཕྲུ་ཅན་ལ་ལྔ་བཅུ་བཅས་ཀྱིས། གངས་མར་ཡུལ་
དུང་ལ་དཀར་མོའི་ལ་ཁ་ནས་རྒྱང་སོ་བཙུགས་ནས་ཡོད་པར་མཐོང་སྟེ། དེ་ནས་
མི་ཐང་ལྔ་བྱང་དགྲ་བབས་ལུགས་ཀྱི་འཕྲིན་དང་ཡི་གེ་བསྐུར་ཞིང་བང་མི་བཏང་།
ཁོང་དྲུག་པོའི་ནང་ནས་གྱད་མི་གསུམ་ནས་མི་སྤྱང་གྲུང་འཛོམ་པ་བཅོ་ལྔ་ཁྲིད་དེ་
སྒར་ལ་བརྟག་དཔྱད་བྱ་བའི་ཆེད། ལ་ཟུར་ནས་ག་ལེར་བབས་ཏེ་རྫ་ཟེར་མོའི་
སྒང་ལམ་བར་མ་བརྒྱུད་དེ་རིམ་བཞིན་ཡོང་བར། བྱང་དམག་ལ་ལྷ་སྲུང་གིས་ཆུ་
གབ་ཁེབས་ཏེ་མ་མཐོང་། དེ་ནས་ཁོང་རྣམས་སྒར་གྱི་ཤར་ལྷོ་མཚམས་ན་རྫ་རི་
ཟུར་གསུམ་མདུང་སོ་བསླང་འདྲ་ཞིག་ཡོད་པའི་ཕྲག་པ་ནས། ཤེལ་གྱི་རྒྱང་ཤེལ་
ཀུན་གསལ་འོད་ཆེན་དེ་བཙུགས་ཏེ་བལྟས་པས་བྱང་སྒར་དེ་ཨ་རུ་ར་ལག་མཐིལ་
དུ་བཞག་པ་ལྟར་གསལ་ནས་དམག་གི་རྣམ་གྲངས་མི་ཡི་ཆས་གོས་སོགས་གང་་་་་་
ལྟར་བྱང་དམག་ཡིན་པ་ཁོ་ཐག་ཆོད་དེ། ཁོང་རྣམས་ལ་ལས་རྟིང་མ་ལེན་ཟེར།
101



གོ་ར་ཚྭ་རྫོང་།
• ·**
：
：
* * 1
་་
ལ་ལས་ད་ལྟ་རྟིང་མ་ལེན་པ་མི་ལེགས་པར་རང་ཡུལ་དུ་ལོག་སྟེ། གནས་ལུགས་
ཞུ་རང་ཅག་རྣམས་མངག་པའི་གོ་ཆོད་པ་ཡིན་ཅིང་རྟིང་མ་ག་ལེར་ལེན་ལོང་ཡོད་
པས་འགྲོ་བ་དགའ་ཟེར་མཐར་ལོག་འགྲོ་རྒྱུར་གྲོས་འགྲིག་སྟེ་དོ་ནུབ་མཚན་་་་་་་
འགྲོས་ཀྱིས་ལོག་ཡོང་བས་ཕྱི་ཉིན་སྒར་དུ་ཉིན་གུང་འབྱོར་ནས་ཁོང་རྣམས་་་་་་
བཟའ་བཏུང་བྱས་ནས་ཤར་རྒྱག་རང་གནས་སུ་ལོག་ཡོང་བ་སོ་རིང་ཐུང་རྣམས་
རིམ་བཞིན་སྤོམས་ཏེ་ཞག་བཅུ་ཡི་ཉིན་སྟག་སྒར་ལ་འབྱོར་ནས་གནས་ལུགས་་་་་་
ལུས་འཚབ ས་མེད་པར་ཞུས་ཏེ་ཅི་དྲག་གི་བཀའ་གྲོས་ཡང་ཡང་མཛད་པའི་་་་་་
མཐར་གྲོས་ཀྱི་རྡོ་ག་འདི་བྱེད་ཀྱི་གླུ་འདི་བཙན་རྒྱལ་ནས་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནམ་གྱི་འབྲུག་ལྷ་རྔམ་པ་མ ཁྱེན། །བླ་རི་རྫོང་ལྷ་དཀར་ཆུང་མཁྱེན། །ཡུལ་
བདག་སོག་སྐྱ་རལ་པ་མཁྱེན། །འདི་རུ་གླུ་ཡི་ཁ་འཛིན་མཛོད། །ས་འདི་ས་ངོ་
མ་ཤེས་ན། །སྟག་གཟིག་སྙེ་མོ་གཡུ་ཐང་རེད། །ང་འདྲ་ང་ངོ་མ་ཤེས་ན། །ནུབ་
ཏུ་སྟོང་སྡེ་ཆགས་པའི་ས། །བསམ་རྫོང་བྲག་དམར་ཡིད་ལྷུང་ནས། །སྟག་དམར་
བཙན་རྒྱལ་ཁ་ཤོ་ཟེར། །བཀའ་བློན་ཞལ་དཀར་སྐུ་ཚབ་ཡིན། །དཔའ་རྟུལ་
དཔུང་གི་སྐྱོར་རོགས་ཡིན། །གེ་སར་རྒྱལ་པོའི་བློན་པོ་ཡིན། །རྟིང་མ་དཔུང་
གིས་གཅོད་མི་ཡིན། །དེ་ནས་ཕུ་ནུ་དཔའ་བོའི་དཔུང་། །ཡང་དག་དོན་གྱི་འདྲ་
མ་ལ། །ཁུ་བྱུག་དྲུག་འགྱུར་མ་བརྒྱབ་གོང་། །པུ་ཤུད་གྲེ་འགྱུར་ཅི་ལ་རེད། །
སྤྱང་མོས་སྒང་ཟེ་མ་འགྲིམ་གོང་། །ལུག་ཆུང་འབའ་སྒྲ་ཅི་ལ་རེད། །གླིང་དམག་
ཕར་དགྲ་མེད་པ་ལ། །བྱང་མིས་ཚུར་རྒོལ་ཅི་ལ་རེད། །མཁའ་འགྲོའི་ལུང་ལ་
ནོར་འཁྲུལ་མེད། །རྒྱལ་པོའི་གསུང་ལ་ཐེ་ཚོམ་མེད། །ཁ་སང་ཁར་གྱི་དུས་ཚོད་
ལ། །གྱད་མི་དྲུག་གི་དཔུང་དང་བཅས། །སོ་རིང་རྟ་དམག་ལྔ་བརྒྱ་དེ། །གངས་
""
་
་
་
་
102



གྱད་ཀྱི་དཔའ་བོ་མི་ལྔ་ཤོར།
ཨ་ཡུལ་དུང་ལ་དཀར་མོ་ནས། །བྱང་དམག་ཉིས་འབུམ་ལྔ་ཁྲི་བཅས། །གངས་
ཡར་ཡུལ་སྟག་མོ་ཁྲ་མོ་ལ། །འབུམ་སྒར་ས་ལ་མི་ཤོང་བ། །འདོ་བ་གཟས་ལ་མི་
ཁེབས་པ། །དགྲ་མེད་ཧམ་ཚོད་བབས་འདུག་ཟེར། །མངགས་པའི་གོ་ཆོད་ཚུར་
འཁོར་བྱུང་། །ད་ཅི་འདྲ་བྱས་ན་དྲག་རྒྱུ་རེད། །ང་རང་བསམ་པ་འདི་འདྲ་
འདུག །རྫ་ཡར་ཡུལ་འཕྲང་ལམ་རིང་མོ་ལ། །གཡས་རུ་སྟག་ཕྲུག་གློག་འོད་ལ། །
ཧྲག་རྟུལ་རྟ་དམག་ཆིག་སྟོང་དང༌། །སྟོབས་ཆེན་གྱད་མི་གསུམ་དང་བཅས། །
དཔུང་ཆེན་འཕྲང་ལམ་བཀག་ན་བསམ། །དཔུང་རྒྱབ་བཙན་རྒྱལ་ང་རང་ལ། །
དཔུང་རོགས་གྱད་པོ་མི་གསུམ་དང་། །རྒོད་ཧྲག་རྟ་དམག་གཅིག་སྟོང་དང་། །
རྫ་གཉིས་ར་བར་བསྡད་ན་བསམ། །རྫ་ལ་སྟག་ལ་ཁྲ་མོ་ནས། །གནམ་ལྷའི་སེར་
བ་ཡ་མེད་ལ། །སྟོབས་ཆེན་གྱད་པོ་མི་གསུམ་དང་། །ཧྲག་རྟུལ་རྟ་དམག་ཉིས་
སྟོང་བཅས། །ལམ་སྲུང་དམག་ས་བཟུང་ན་བསམ། །དཔུང་རྒྱབ་ནམ་མཁའི་
ཐོག་བཟུང་ལ། །ཁས་ལེན་གྱད་པོ་མི་གསུམ་དང་། །ཧྲག་ཐུས་རྟ་དམག་ཉིས་
སྟོང་བཅས། །སྟག་ལའི་ཟུར་ལམ་རིང་མོ་ན། །བཙན་པོས་ས་བཟུང་བྱས་ན་
བསམ། །ལམ་དེ་གཉིས་མ་གཏོགས་ཡོང་ལམ་མེད། །འབུམ་སྒར་སྤྱི་ཁྱབ་སྟག་
བློན་མཛོད། །ངེད་ཕར་ཆས་ལམ་འཕྲང་ས་སྲུང་ནས། །དགྲ་རིང་ཐུང་ཚོད་ཅིག་
བླངས་ན་བསམ། །དེ་ནས་མ་ཐུབ་ཤོར་བས་ན། །འབུམ་སྒར་སྔར་བཞིན་ཁྲིག་
གེར་སྡོད། །ཉིན་རེར་རྟིང་མ་རེ་རེ་ལེན། །རྗེ་གེ་སར་ལྷ་དམག་མ་བྱུང་བར། །
ཤོར་ཟེར་ན་སྟག་ལྷ་གཉན་པོ་སྤང་། །བྲག་དཀར་བཟུང་བའི་ཐང་དཀར་རྒོད། །
འཕུར་ཟེར་ན་བར་སྣང་གྲུ་གུ་སྦྲེལ། །སྒང་ཟེ་ཟེ་འགྲིམ་པའི་ཨ་ཐང་སྤྱང་། །
འདུར་ཟེར་ན་ཤ་དམར་རི་ཀླུང་བཀང་། །ནུབ་དགྲ་སྒོ་བསྲུང་བའི་སྟག་བློན་
དཔུང་། །ཆས་ཟེར་ན་སྒར་ཆུང་ཧ་ལ་འཕེན། །ཁ་སང་སོ་དང་སོ་ལེན་རྣམས། །
에
༦
씡
씡
103



གོ་ར་ཚྭ་རྫོང་།
གཏམ་གོ་ཆོད་དཔའ་དར་ཨ་ཕོས་བཏགས། །རྟ་གཅིག་བེར་གཅིག་ཁྲབ་གཅིག་
གསུམ། །དགུ་ཚན་དགུ་ཡི་དཔའ་དར་ཡོད། །ཆེན་པོ་མིན་ཏེ་འོས་པའི་རྟགས། །
མཛེས་པའི་དར་བཅས་དཔའ་དར་འབུལ། །ཕྱིས་སུ་རྟིང་མ་སུས་ལོན་ལ། །
བཟང་པོའི་དཔའ་དར་ལོས་རང་ཡོད། །དེ་ཚོ་ཁྱོད་རྣམས་ཐུགས་ལ་ཞོག །
ཅེས་གླུ་དེ་ལྟར་བླངས་པས་ཐམས་ཅད་ནས་ཡིན་པར་སེམས་ཏེ། སྟག་ཕྲུག་
གློག་འོད་དེ་མགྱོགས་པ་མེ་རི་འཚུབ་ཤེས་ཀྱི་གོང་དུ་བུད་དེ་བཙན་དར་མ་སོ་ལ་་་
ཆས་འདྲ་བྱས། གྱད་མི་གསུམ་བཅས་སྟོང་དམག་གཅིག་གིས་བསྐོར་ཏེ། རྫ་
ཡར་ཡུལ་གྱི་འཕྲང་ལམ་རིང་མོར་འཕྲང་ལམ་སྲུང་སྟེ་རྦབ་རྡོ་གདུང་མདའ་་་་་་་
བཅས་བརྒྱབ་ཆོག་ཆོག་གི་གྲ་སྒྲིག་དང་གཞན་ཡང་ཆག་ར་བསྒུག་ར་བཅས་སུ་་་་་
བརྟན་མི་མངོན་པར་རྩིགས་ཏེ་རླུང་བསེར་མ་བྱུང་ཡང་མི་ཐར་པ་ཞིག་བྱས་ཏེ་་་་
གནས། འབུམ་དཔོན་བཙན་རྒྱལ་ལ་སྤྱོད་མི་གསུམ་བཅས་དཔུང་དམག་དེ་རྫ་
གཉིས་ར་བར་བཟུང་སྟེ་གནས། ཡང་གནམ་ལྷའི་སེ་ར་ཡ་མེད་དེ་མགྱོགས་པ་
གངས་རི་ལྡིང་ཤེས་ཀྱི་གོང་དུ་བུད་དེ་བློན་གྱད་མི་གསུམ་བཅས་ཆས་ནས་རྫ་སྟག་
ལ་ཁྲ་མོའི་ལ་བསྲུང་སྟེ་འཐབ་ར་དང་བསྒུག་ར་བཅས་སྲ་བརྟན་གྱིས་སྲུང་ཞིང་བྱ་
འདབ་ཆགས་ཡིན་ཀྱང་འཕུར་དབང་མེད་པ་ཞིག་བྱས་ཏེ་སྒར་བཏབ། དཔུང་
རྒྱབ་གླང་ཆེན་ནམ་མཁའི་ཐོག་བཟུང་དེ་གྱད་མི་དཔུང་དང་བཅས་ཏེ་སྟག་ལའི་ས་
ཟུར་ལམ་དུ་དམག་ས་བཟུང་ནས་གནས་སོ། །
དེའི་དུས་དེར་བྱང་དམག་དེ་ལས་གུར་དུ་གཙོ་བོ་སྟག་རི་དང་འབུམ་དམག་་་་
བཅས་འདུས་ཏེ་གསུང་གླེང་དུ་མའི་མཐར། ཐོག་རི་གཡུ་འབྲུག་དགྲ་འདུལ་གྱིས།
འོ་ན་མདང་སུམ་གྱི་རྨི་ལམ་ལ་དཔྱད་ན། དགྲ་ངོ་དང་ཁྲག་ངོ་ཞིག་བྱུང་བར། །
སང་དཔུང་སྔོན་དུ་རྟ་དམག་ཉེར་ལྔ་སོ་ལ་འགྲོ་བ་དགའ། ད་ཙམ་སྟག་གཟིག་གི་
104



-
གྱུད་ཀྱི་དཔའ་བོ་མི་ལྔ་ཤོར།
ཡུལ་ལ་རིང་པོ་མེད། ལྷག་པར་གླིང་གེ་སར་རྒྱལ་པོ་ལ་མ་འོངས་མངོན་ཤེས་ལུང་
བསྟན་བཅས་ཡོད་ཚོད་ལ། ང་རང་རྣམས་ནས་སྤྱང་གྲུང་འཛོམ་པ་ཞིག་གིས་དགྲ་
ལ་ལན་དང་གཉེན་ལ་གྲོགས་འཕྲོད་པ་ཞིག་དགོས་རྒྱུ་ལས། གླེན་པ་ཨུ་ཚུགས་ཀྱིས་
བྱ་བ་བྱུང་ཚེ་ཕ་རོལ་པོའི་དགྲ་ག་ལ་ཐུལ། དེ་བཞིན་འགྲོ་སྡོད་གང་སྤྱིར་སྤྱང་གྲུང་
འཛོམ་པ་དགོས་པས་སོ་སོ་ནས་སྟབས་གཟབ་མཛོད་ཟེར། བློན་པོ་ཆེ་བ་རྣམས་
ནས་བདེན་པར་གོ ཕོ་གསར་རྣམས་ནས་དགྲ་ཡི་ཕྱོགས་ཙམ་ཕྱིན་པར་འདི་ཙམ་
ག་ལ་ཞེད་དགོས་བསམ། དེའི་ཕྱི་ཉིན་རུ་བཞིའི་དམག་ཁོངས་ནས་རྟ་མི་ཉི་ཤུ་རྩ་
ལྔ་དེ་སོ་ལ་སོང་། དམག་མང་རྗེས་བཞིན་གཤར། བྱང་དམག་རྣམས་ནས་གླིང་
དམག་གི་རྗེས་མཐོང་བས་ལ་ལས་མི་རྗེས་རེད་ཟེར། ལ་ལས་བྱང་དྲེད་ཀྱི་རྗེས་འདྲ་
ཟེར། ཁ་ཤས་ནས་རྟ་རྗེས་རེད་ཟེར། ཁ་ཤས་ནས་རྐྱང་རྗེས་འདྲ་ཟེར་བ་སོགས་
མང་པོ་ཁ་མ་འགྲིག་པར། གཡུ་འབྲུག་ནས་མི་རྟའི་རྗེས་ཡིན་པར་གཏོགས་ཏེ་
དམག་རྣམས་སྡོད་ཟེར་བའི་བརྡ་བཏང་བས་དམག་དེ་ཆུ་བོ་འགག་པ་ལྟར་བྱུང་་་་་་
བར། འབུམ་དཔོན་དང་བརྒྱ་དཔོན་རྣམས་བསྡུས་ཏེ། གཡུ་འབྲུག་ནས་འདི་གང་
ལ་དཔྱད་ཀྱང་། མི་རྟའི་རྗེས་འདྲ་ཞིང་འགྲོ་ཕྱོགས་ལ་བལྟས་ན་གླིང་དམག་ཚུར་
ཆས་ཡོད་པ་ཨེ་ཡིན། ཡང་ན་བྱ་ཕོག་པ་འདྲ་ཡང་ན་སྟག་གཟིག་གི་སོ་པ་ནས་
མཐོང་བ་འདྲ་བས་རང་ཅག་རྣམས་རིག་པ་ལྕགས་སྐུད་ལྟར་སྒྲིམ་ནས་འགྲོ་བ་ལས་་
བག་མེད་གཡེལ་ལྷོད་བྱས་ཚེ་དགྲ་བོའི་གཡབ་མོ་ཡོད་པས་དེ་ལུགས་ཀྱི་ལམ་འཕྲང་
སོགས་ནས་སྟག་རི་དཔའ་བོ་རྣམས་ནས་སྔོན་འགྲོ་རྗེས་སྡོད་བཅས་མ་གཡེལ་བ་་་་་
གལ་ཆེ་ཞེས་སྨྲས་ཏེ་ཡོང་བ་དེ་ནུབ་རྫ་འཕྲང་མ་ཟིན་ཙམ་ལ་རྫ་ལེབ་ཆེན་ཨ་བེའི་་་་
དེལ་ཐང་ཟེར་བ་ལ་སྒར་བབས་དགོས་པའི་དུང་སྒྲ་བྱུང་བས་རྒྱ་མཚོ་འཁྱིལ་བ་ལྟར་
བྱས་ཏེ་སྒར་བབས་མེ་བཏང་ཇ་བསྐོལ། བཟའ་བཏུང་ཚར་བ་ན་གུར་དུ་འཛོམ་
105



གོ་ར་ཚྭ་རྫོང་།
བརྡ་བྱུང་བས་ཐམས་ཅད་འདུས་ཏེ་གྲལ་ཇ་བཟང་པོ་ཞིག་དྲངས་ཚར་བ་དང་།།
དམག་དཔོན་ཆེན་པོ་ཐོག་རི་གཡུ་འབྲུག་དགྲ་འདུལ་དེས། འཇིགས་པའི་ཆས་དང་
ལྡན་ཞིང་དངུལ་ཚག་གཡུ་འབྲུག་ཁ་སྤྲོད་དེའི་ནང་དུ་ཟིང་ཐལ་དམར་པོས་བཀང་་་
བ་དེ་དམར་པོ་མེ་ལ་བསྒྲོན་ཏེ། རྡུབ་ཐུང་ཐུང་བྱས། ར་ཚག་སྲོག་ལྷམ་ལ་བརྡབ་
སྟེ། དམག་གི་རུ་བསྒོས་དང་འགྲོ་ལུགས་ཀྱི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ལྷ་བཙན་འབར་བ་དགྲ་ལྷ་དང་། །ཧ་བ་བུད་དང་ཟངས་ཡག་བྲག །དགྲ་རྒོད་
ཤེལ་རི་གངས་རྒན་བཅས། །འདི་རུ་གླུ་ཡི་ཁ་འཛིན་གྱིས། །རང་ཕྱོགས་བུ་རྟའི་
རྒྱབ་བརྟེན་མཛོད། །ས་འདི་བྱང་ཡུལ་བྱང་གི་ཟུར། །རྫ་ལེབ་ཆེན་ཨ་བེའི་དེལ་
ཐང་ཟེར། །ང་འདྲ་ང་ངོ་མ་ཤེས་ན། །སྦྲ་རྫོང་མཐིང་ཤོག་ཕྱུག་མོ་ནས། །ངར་
རྒོད་སྟག་གི་གདུང་རྒྱུད་ལ། །ཐོག་རི་གཡུ་འབྲུག་དགྲ་འདུལ་ཟེར། །ལན་ཡ་
མེད་པའི་དཔའ་བོ་རེད། །སྟག་དམར་ཡག་གཟན་ལ་ཆས་པའི་དུས། །དམའ་ས་
གཞིའི་སྡེར་ལ་མ་དཔྱད་ན། །ལམ་ས་མདའི་འཇིགས་པས་ལུས་ལ་འཚེ། །བྱ་
རྒོད་པོ་ཐང་ལ་ཆས་པའི་དུས། །རུས་རྩིབས་མའི་རྒྱུ་ལ་མ་དཔྱད་ན། །འགུག་ཁྲ་
བོས་འཕུར་པའི་སྒྲོ་ཆིངས་འཛིན། །དཔུང་ཁྲ་མོ་དགྲ་ལ་ཆས་པའི་དུས། །འགག་
ལམ་འཕྲང་བགྲོད་ལམ་མ་བལྟས་ན། །གོ་བཙན་པོས་བསྐོར་བ་ལ་ཐང་མེད། །
ཁ་སང་བྱང་ཐང་སྟོང་པ་ལ། །མི་རྗེས་རྟ་རྗེས་ལུང་པ་གང་། །རྒྱ་ཡར་འགྲོའི་
ཇག་ལམ་མ་ཡིན་ཟེར། །སྟོད་མངའ་རིའི་བསྐོར་ལམ་མ་ཡོད་ལགས། །ཕྱིར་
འགྲོའི་ཚོང་ལམ་མ་ཡོད་ལགས། །ཨར་ཇག་འགྲིམ་ལམ་མ་ཡིན་ལགས། །མ་ངན་
ཇོ་རུའི་དཔུང་དམག་དེ། །སྒང་མཐོ་གསུམ་འགྲིམ་དོན་ཅི་ལ་ཡོད། །སྟག་གཟིག་
ཞལ་དཀར་གཡོ་འཁྲུལ་གྱིས། །ལ་གསུམ་སོ་པ་ཡིན་ན་བསམ། །ལུང་གསུམ་ཉུལ་
106



གྱད་ཀྱི་དཔའ་བོ་མི་ལྔ་ཤོར།
མ་ཨེ་ཡིན་བསམ། །མ་བཟང་ལས་དེ་ཚར་ནས་གདའ། །ཁ་སང་སོ་པ་ཉེར་ལྔ་
དེ། །མགོ་མཐོང་ཨེ་ཡོད་མ་ཤེས་བྱུང༌། །དེ་བས་འདི་འདྲ་བྱས་ན་བསམ། །
གཡས་རུ་དམག་གི་རུ་འདྲེན་ལ། །ཤེལ་ལུང་དུང་ཟླ་ཡ་མེད་དང་། །རྒྱབ་རུ་
དམག་གི་རུ་འདྲེན་ལ། །སྟོང་ཤོང་བུ་ཡི་ཐོག་རྒོད་གཉིས། །སུམ་འབུམ་དྲུག་
ཁྲིའི་དམག་དཔུང་དེ། །བྱང་སྟག་ལ་ལ་མོའི་ལམ་སོ་ལ། །རྒྱ་སྟག་གཟན་ལ་ཆས་
པ་ལྟར། །མཐོ་བའི་ལ་མོ་བརྒལ་ལ་ཤོག །ལམ་སྲུང་དཔུང་དམག་བྱུང་བས་ན། །
མི་དེ་སོད་མ་བྱེད་དུ་སོད་གྱིས། །ང་རང་མགོས་བྱ ས་དཔུང་དམག་ལ། །དཔུང་
རོགས་མཁར་ཆེན་འབུམ་ཐུབ་བཅས། །རྫ་ཨ་ཡུལ་འཕྲེད་ལམ་རིང་མོ་ནས། །
དུག་ཅན་བཞིན་དུ་འཕྱོ་ནས་ཡོང་། །སྟག་གཟིག་སོ་པ་བྱུང་བས་ན། །མི་ཕྱེད་
མཚན་ལ་འདེབ ས་ནས་ཡོང་། །རྟ་ཕྱེད་ཇག་ལ་བཅད་ནས་ཡོང་། །བྱང་དམག་
རུ་གཉིས་ཁ་བར་ནས། །མི་གཅིག་བཏང་ན་རོ་དང་འདྲ། །དེ་ནས་ལམ་འཕྲང་
བརྒལ་བས་ན། །འབུམ་སྒར་སྙེ་མོ་ཐང་ལ་འདེབས། །རུ་གཉིས་འབུམ་སྒར་
བཏབ་ན་བསམ། །ཤ་ཕ་གླིང་དཀར་བྱུང་བས་ན། །བུ་གཉིས་འདྲ་འདྲས་རྟིང་
མ་ལེན། །རྟ་གཉིས་འདྲ་འདྲས་བང་ཁ་བསྡུར། །བུ་སུ་རེད་ངར་མའི་མཚོན་
གྱིས་དབྱེ། །རྟ་སུ་བཟང་གཟར་མོའི་ལ་ཡིས་དབྱེ། །རྗེ་འགྲན་མེད་ཐོག་རྒྱལ་ཁྲི་
བཙན་གྱིས། །ཁྱི་ཕྲུག་ལག་ལྡག་ག སོ་གསོ་བྱས། །ད་ཙམ་དྲིན་ལན་མ་འཇལ་ན། །
གནའ་མི་རྒན་པོའི་ཞལ་རྒྱུན་ལ། །རྒྱལ་པོས་སྐྱོང་བ་བློན་པོ་བྱས། །རྒྱལ་བྱུས་
བློན་པོས་མ་ཕན་ན། །སྤང་དཀར་ལོག་གི་རྩི་ཤིང་འདྲ། །ཕ་མས་སྐྱོང་བ་བུ་
རྒྱུད་ཟེར། །རྒས་ནས་ཉམས་ལ་མ་ཕན་ན། །ཞག་དུས་གཅིག་པའི་མགྲོན་དང་
འདྲ། །དེ་འདྲ་བ་དེ་ཨ་དགོས་ཆུང་། །གསོན་ནས་མི་ཁ་ཁུར་བ་ལས། །ཤི་ནས་
གཤིན་ཡུལ་འགྲིམ་པ་དགའ། །དེ་ཨེ་རེད་སྟག་རི་དཔུང་དམག་རྣམས། །གོ་ན་
107



གོ་ར་ཚྭ་རྫོང་།
-
--------
-
-
-
-
-
• ·**
：
：
* * 1
རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་པ་ན་ཐམས་ཅད་ཀྱིས་དེ་ཡིན་ཟེར་ཏེ་ཁས་བླངས།
ཕོ་གསར་རྣམས་ནས་དགྲ་ལ་འཛིང་ཟེར་བ་ལ་འཛིང་འདོད་ཀྱི་སྤོབས་པ་སྐྱེས།
ཆགས་ཆེ་བ་རྣམས་ནས་དགྲ་ལ་འཛིང་པ་ལ་ཕན་ཚུན་གང་འདྲ་ཡོང་བསམ། ལ་
ལས་སྟག་གཟིག་ཡུལ་ཁམས་ལོངས་སྤྱོད་ཆེ་བ་གོ་ཐོས་ཡོད་པར་ཟས་ནོར་མང་པོ་
ཞིག་ཐོབ་པའི་རེ་བ་སོགས། སོ་སོའི་བསམ་པ་མི་འདྲ་བ་མང་པོའི་འཆར་སྒོ་
བྱས། དེ་ནས་རུ་གཉིས་ནས་རྟ་དམག་ལྔ་རེ་སོ་སོའི་ལ་དང་འཕྲང་བཅས་ལ་
དམག་དང་བཀག་མ་ཡོད་མེད་བལྟ་བར་བཏང་། དེའི་དུས་སྔོན་སོ་པ་བཏང་
བའི་རྟ་དམག་ཉེར་ལྔ་དེའི་རྗེས་དཔྱད་དེ་སོང་ཡང་ཁ་བ་མང་པོ་བབས་རྐྱེན་ལམ་
མི་གསལ་བར་རིམ་བཞིན་སོང་བས་གླིང་པ་རྣམས་ཀྱིས་མཐོང་སྟེ་གཅིག་ཀྱང་མི་་་
མངོན་པར་བྱས། འཕྲང་ལམ་རིམ་བཞིན་བཀག་ཅིང་གྲོས་ལ་དམག་མང་པོ་མི་
འདུག་པར་སོ་པ་ཡིན་པ་འདྲ། འཕྲང་འོག་མ་བརྒལ་ཏེ་བར་མར་སླེབས་དུས་
གཅིག་ཀྱང་མི་ཤོར་བ་བཟུང་ཟེར་གྲོས་འཆམས་ནས་ཡོད་པར། བྱང་མི་རྣམས་
ནས་དགྲ་ནི་མེད་པར་འདྲ། ཁ་བ་མང་པོ་བབས་འདུག་པར་འཕྲང་འདི་བརྒལ་
མཚམས་སྒར་བབས་པ་ལས་འོས་མེད་ཟེར་ཏེ་ཡོང་བར། འཕྲང་དང་པོ་བརྒལ་
ཏེ་གཉིས་པའི་ལམ་ཕྱེད་ཙམ་ཟིན་པ་ན་ཅི་ཆ་མེད་པར་རྦབ་མང་པོ་སྒྲིལ་བ་ཅི་་་་
ཡིན་བསམ་ནས་ཡར་བལྟས་པས་སྔོན་རྒྱབ་བར་གསུམ་དམག་གིས་གང་སྟེ།
མདའ་མཚོན་སེར་བས་བྲབ་བྲབ་ཀྭི་སྒྲ་འབྲུག་སྒྲ་གྲག་གྲག་བྱས་ཏེ་བྱང་དམག་མི་་
རྟ་ལྔ་དྲུག་ཙམ་ལ་རྦབ་དང་མདའ་ཐེབས་ཏེ་འགྲིལ་བྱུང་བའི་དུས་དེར། སྟག་རི་
སྒོ་བ་ཡ་མེད་དང་། སྟག་རི་བྱེ་རི་འཕྲུ་དམར་གཉིས་ནས་མདའ་ཁ་ཤས་
འཕངས་བྱུང་བ་སྟག་གཟིག་གི་མི་གཉིས་བསད་པ་ལས་བསྒུག་ར་བཙན་པས་་་་
་་
""
་
་
་
་
108



གྱུད་ཀྱི་དཔའ་བོ་མི་ལྔ་ཤོར།
17，
• ·**
：
：
* * 1
་་
""
་
་
་
་
ཐུབ་མ་བྱུང་བར། དེ་ནས་སྟག་གཟིག་དམག་དེས་ཀི་སྒྲ་སྒྲོགས་ཏེ་སྔོན་རྒྱབ་བར་
གསུམ་ནས་གྱད་མི་རྣམས་གཙོས་དམག་མང་དེ་བྱ་རྒོད་ཐང་ལ་རུབ་པ་ལྟར་གྱིས་་་
བྱང་དམག་བཅུ་ཕྲག་ཅིག་བསད་རྨས་བཟུང་གསུམ་བྱས་པའི་དུས། སྟག་རི་སྒོ་
བ་ཡ་མེད་དང༌། སྟག་རི་བྱེ་རི་འཕྲུ་དམར་གཉིས་ཀྱིས་རལ་གྲི་ཤུབས་ནས་ཕྱུང་
སྟེ་ཐེ་ཚོམ་མེད་པར་མཆོང་བྱུང་བ་ལམ་ནས་སྟག་དམག་བཞི་ཙམ་མཚོན་ལ་་་་་་
དྲངས་ཏེ། གྱད་མི་རྣམས་ཀྱི་གདོང་དེར་ཀྲང་ངེར་བྱུང་བས་རྒྱུད་མི་ཁྲོམ་རྩེ་
དཔའ་བོ་དེ་ངར་བ་ཙམ་གྱིས་རལ་ཁ་འགྲན་པས་ཁྲོམ་རྩེའི་རལ་གྲི་དེ་སྟག་རི་བྱེ་་་
རི་དམར་པོའི་ཕྲག་པ་ལ་ཐེབས་པས་དཔུང་སོག་ཕྲལ་ཏེ་བསད་པ་དང་། སྟག་
རི་སྒོ་བ་ཡ་མེད་དེ་ང་རྒྱལ་ལྷག་པར་ལང་ཞིང་རལ་གྲི་ནམ་མཁའ་ལ་ཕྱར་ཏེ་གླུ་་་
ཐུང་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྲོག་བདག་འབར་བ་ཁྲག་མིག་མཁྱེན། །དགྲ་ལྷ་ཐོག་རྒོད་རྡོ་རྗེ་རྩལ། །རང་
ཕྱོགས་བུ་རྟའི་ཁ་འཛིན་མཛོད། །ཤ་ལན་ཟོ་ལ་ཁྲག་ལན་འཐུང་། །ས་འདི་བྱང་
གི་རྫ་གཉིས་བར། །འཕྲང་ལམ་རིང་མོ་མིང་དུ་འབོད། །ང་འདྲ་བྱང་ཡུལ་
འདོད་དགུའི་ས། །སྦྲ་ཆེན་འབྲོང་ནག་འགྱིང་རྫོང་ནས། །སྟག་རི་སྒོ་བ་ཡ་མེད་
ཟེར། །དེ་ནས་སྟག་གཟིག་རྐུན་པོའི་ཡུལ། །བྱང་རྒྱལ་ཉེས་མེད་སྡོད་པ་ན། །
དང་པོ་ཉེས་མེད་རྟ་ཇག་རྒྱུག །བར་དུ་ལེ་མེད་ར་མདའ་བརྡུང༌། །ཐ་མ་ཨ་
མགྲོན་ལམ་འཕྲང་བཀག །མ་བྱས་པ་ལ་གཅིག་ཀྱང་མེད། །ཨ་ཐང་སྤྱང་མོའི་
འདུར་ལམ་ནས། །ལུག་ཆུང་ལམ་བཀག་ཤ་རེ་ཚ། །རྒྱ་ཁྲ་འཛུམ་པའི་ཁ་བར་ན།།
ཐིམ་ཆུང་ལམ་བཀག་ཤ་རེ་ཚ། །བྱང་མགྲོན་དཔའ་བོའི་འགྲོས་ལམ་ནས། །ནུས་
ད་འཕྲང་བརྡུང་ཤ་རེ་ཚ། །དེ་ལན་མ་འཕྲོད་རོ་དང་འདྲ། །སྟག་རི་སྒོ་བ་ཡ་
109



གོ་ར་ཚྭ་རྫོང་།
མེད་དེས། །རྟིང་མ་མ་བླང་བསམ་པ་མེད། །རྟ་དེད་ར་མདའི་དཔུང་དམག་
དང་། །གླིང་ཕྲུག་དགྲ་ལྷའི་འབུམ་སྒར་གཉིས། །ཟླ་གཅིག་ལག་དམར་ཁྲག་ལ་
སྦྲེལ། །གླིང་དམག་བཅོམ་བཅོམ་གྲངས་ལས་འདས། །ང་དང་སྟོང་ཁྲི་ཡ་མེད་
བཅས། །མ་ཐུབ་དགྲ་བོ་མི་བདུན་དེ། །བྱང་ཡུལ་འགྲིམ་ནས་ལས་དམག་དྲངས།
དེ་ལན་མ་འཕྲོད་ཅི་ལ་སྡོད། །ཁྱོད་དེ་འདྲའི་རྒོད་པོ་ཡིན་པས་ན། །ཐང་ཡངས་
པར་རྩལ་དྲུག་མི་ངོམ་ནས། །འགག་འཕྲང་བརྡུང་སྐུང་དམག་ངོ་རེ་ཚ། །སྟག་
རི་ལས་དམག་བཅོ་ལྔ་བསད། །དེ་ལན་མ་འཕྲོད་དཔའ་བོ་མིན། །ལག་དམར་
མི་ཕོ་འཕྲུ་ནག་ཅན། །མགོ་དར་འཕྲུ་ཤ་རེ་མ་ཁུར་ན། །ཕོ་ཤི་ལེ་དེ་དང་ཁྱད་
པར་མེད། །རང་ཕྱོགས་བསྟན་པའི་ཕོ་ལྷ་རྣམས། །དཔའ་བོའི་སོ་ཁ་ཕྱུང་རོགས་
གྱིས། །
ཞེས་ཟེར་ཏེ་རྦད་ཀྱིས་མཆོངས་ནས་ཁོང་གཉིས་རལ་འགྲན་ཐུང་ཙམ་བྱས་་
པས་བྱང་བློན་གྱིས་རལ་གྲི་དེ་གྱད་མི་ཁྲོམ་རྩེའི་ཕྲག་གོང་གཡོན་ནས་གཡས་ཀྱི་་་་
མཆན་འོག་བར་གཤག་ཅིང་བཀྲོངས། དེའི་དུས་སུ་སྟག་གཟིག་བློན་པོ་གློག་
འོད་ནས་རལ་གྲི་ལན་གསུམ་བཏབ་པས་རྗེས་མ་བྱང་བློན་སྒོ་བའི་རྨོག་གི་འདབ་་
ར་གཡས་པའི་སྟེང་ལ་ཐེབས་པས་ཁ་གཉིས་སུ་བཏང་སྟེ་ཀ་ལི་ལག་མཐིལ་ཙམ་་་་་
ཞིག་སྣ་འགྲམ་དུ་ལྷུང་བྱུང་བར་ཁོ་ངར་བ་ཙམ་གྱིས་ཚུར་གྲི་གསུམ་བཏབ་ཀྱང་མ་
ཆོད་པས། དེ་ནས་གྱད་མི་དཔུང་བཅས་ནས་གྲི་མདུང་མང་པོ་བཏབ་པས་ཤི་
ཐུབ་ཙམ་བྱུང་ཟེར། དེ་ནས་བྱང་མི་བཅུ་ཙམ་བཟུང་སྟེ་གཅིག་མེད་དུ་བཏང་
ཕུང་པོ་རྣམས་བྱང་མེར་ཆུའི་ནང་དུ་གཡུག་ཅིང་མི་མཐོང་བར་བྱས་ཏེ་སྔར་་་་་་་
བཞིན་ལམ་འཕྲང་སྲུང་སྟེ་གནས། དེ་ནས་བྱང་མི་རྗེས་མ་ལྔ་རེ་ཕྱོགས་གཉིས་
ནས་སོ་ལ་ཡོང་བ་ན། སྟག་ལའི་གོང་གི་སྟག་དམག་རྣམས་ཀྱིས་མཐོང་སྟེ་ཅི་
1 10



གྱད་ཀྱི་དཔའ་བོ་མི་ལྔ་ཤོར།
，
དྲག་གི་གྲོས་ལ་བརྩོན་སྐབས། བྱང་མི་ལྔ་པོས་ལ་འདབས་ནས་ཤ་བ་ལྔ་དང་
འཕྲད་པས་མདའ་ཤར་འགའ་རེ་བསྒོས་པས་ཤ་བ་ཕོ་མོ་གཉིས་བསད་དེ་ལའི་་་་་
ཁོང་སེང་དེར་རྟ་ལས་བབས། ཇ་སྐོལ་ཤ་བ་བ ཤས་ནས་གནས་པ་ལ། སྟག་
གཟིག་གི་བློན་སྟག་ཕྲུག་གློག་འོད་ནས་གྱད་མི་གཉིས་དང་དམག་ལྔ་བཅུ་ཙམ་་་་་
ཁྲིད་ནས་རྐང་ཐང་གིས་རི་འདབས་ལུང་པ་ཆུང་ངུ་ཞིག་འདུག་པ་ནས་ག་ལེར་་་་
འཇབ་ནས་ཡོང་སྟེ་ཨ་ལོང་ལྟར་བསྐོར་བས་ཁོང་རྣམས་ཀྱིས་འཁོར་གསུམ་ཀྲོལ་་་
ཏེ་དགྲ་མེད་ཀྱི་ཤ་བ་བཤས་ཤ་བཙོས་ཇ་སྐོལ་ནས་ཡོད་པར། སྟག་དམག་རྣམས་
ཉེ་ཐུང་དུ་སླེབས་སྐབས་ཡིད་ལ་མེད་པར་རྒྱོབ་སོད་ཀྱི་སྒྲ་དང་བཅས་སྟེང་དུ་་་་་
མཆོང་བས་སྟག་རི་བཙན་རྗེ་ངོ་དམར་ནས་ལ་མོ་རལ་གྲི་འཇུས་ཏེ་གྲི་ཤུབས་ཐང་
དུ་བོར་ཞིང་ལན་བཏབ་པས་སྟག་དམག་མི་གཉིས་ཤི་རྨས་བཏང་མཐར་ཁོང་ལྔ་་་
པོ་དེ་བཟུང་ནས་ཁྲིད། དེའི་དུས་དེར་རུ་གཅིག་གི་སོ་ལན་མི་ལྔ་དེ་ཡོང་བ་ལམ་
འཕྲང་མ་ཟིན་ཙམ་ནས་སྔོན་དུ་སོ་ལ་བཏང་བའི་དམག་རྣམས་གཤར་བའི་རྗེས་་་
གསལ་པོ་ལམ་མེར་འདུག་པར་ཁོང་ལྔ་ནས་འདིར་རང་ཤོག་སོ་པ་སོང་བའི་རྗེས་་
ཀྱང་གསལ་པོ་འདུག་དགྲ་འགྲན་འཕྲང་སྲུང་ཡང་མེད་པ་འདྲ། དེ་དགོང་རང་
རྣམས་འཕྲང་ལ་བུད་ནས་སྐུང་ལུང་ཞིག་ཚོལ་སང་སྔ་བར་རི་གཟར་མོའི་མགོ་་་་
ནས་རྒྱང་སོ་བཙུག་དང་དགྲ་ཟན་གང་ཡོད་ཀྱང་མི་མཐོང་བ་མེད་ཟེར་ཞིང་ཡོང་་་
ནས་ལམ་འཕྲང་འོག་མ་བརྒལ་མ་ཐུབ་མཚམས་ནས་སྟག་གཟིག་གི་དམག་རྣམས་
ནས་མདའ་དང་ཞགས་པ་བཅས་འཕང་བས་མི་གཉིས་ལ་མདའ་ཐེབས་པས་་་་་་་
གཅིག་བསད་གཅིག་རྨས་འཕྲོས་མི་གསུམ་དེ་ཞགས་ལ་བཀུག་སྟེ་སྒར་དུ་ལོག་་་་་་
ནས་སྐད་ཆ་དྲིས་པས་མི་གཉིས་བསད་ཀྱང་ལན་མི་སྨྲ་བ་བསྡད། མི་གཅིག་དང་
རྨས་པ་གཉིས་ནས། དམག་ཡོང་ལུགས་དང་དམག་དཔོན་སོགས་ཡོད་ལུགས་
111



གོ་ར་ཚྭ་རྫོང་།
་
སམ
ཕྲན་བུ་བཤད་པ་ལས། གཞན་བྱུས་ཕྱི་ནང་བཙོང་བའི་གཏམ་གཅིག་ཀྱང་མ་
བཤད། དེའི་དུས་དེར་སྟག་གཟིག་གི་དམག་དཔུང་གིས་བྱང་མི་བཟུང་བ་དང་
རྨས་པ་བཅས་སྟག་གཟིག་གི་དམག་སྒར་དུ་སྐྱེལ་བར་དམག་མི་སུམ་ཅུའི་སྐོར་་་་་
བཏང་ཞིང་རང་ཕྱོགས་སུ་བརྫང༌། ཉི་མ་དེའི་དུས་དེར་བྱང་དམག་རྣམས་ནས་
སོ་པ་དང་སོ་ལན་བཅས་གཅིག་ཀྱང་ཡོང་རྒྱུ་མེད་པ་ཅི་དྲག་གི་གྲོས་མང་པོ་་་་་་་
མཛད་པས་ཡག་ཉེས་ཅི་ཡང་མ་རྟོགས་པ་ཕྱི་ཉིན་སྔོན་ནས་བློན་པོས་རུ་བསྒོས་་་་
བྱས་ལྟར་གཤར་རྒྱུ་ཐག་བཅད་དེ། ཕྱི་ཉིན་ནམ་གསལ་བ་དང་བྱང་དམག་དེ་
ཁག་གཉིས་སུ་བགོས་ཏེ་ཆུ་བོ་འབབ་པ་ལྟར་ལམ་སོ་ཁ་ཁར་བཟུང་ཞིང་གཤར། །
དེ་ནས་སྟག་གཟིག་གི་དམག་རྣམས་ཀྱིས་ཡང་སྔར་བཞིན་ལམ་བཀག་སྟེ་ཡོད་པ་་་
ན་བྱང་གི་ཐོག་རི་གཡུ་འབྲུག་གི་དམག་དེ་སྤྲིན་ནག་འཁྲིགས་པ་བཞིན། སྟག་རི་
དཔའ་བོ་རྣམས་ཀྱིས་རུ་སྣ་དྲངས་ཏེ་ཉམས་སྣང་མེད་པར་འཕྲང་ལམ་ནས་སྦྲུལ་་་
ནག་འཁྱུག་འཁྱུག་གློག་དམར་ཆེམ་ཆེམ་མེ་ལྕེ་མཆེད་མཆེད་བྱས་ཏེ་བྱུང་བར། །
སྟག་གཟིག་གི་དམག་དཔུང་རྣམས་ནས་མདའ་སྐར་མདེལ་སྐར་བཟོས་ཤིང་་་་་་་་
དམག་རྣམས་མི་མངོན་པར་ཡོད་པས་བྱང་དམག་སྔོན་མ་རྣམས་ཀྱིས་འཕྲང་གོང་
མ་ཕྱེད་ཟིན་ཙམ་དང་རྗེས་མ་རུ་སྟེང་མ་རྫོགས་ཙམ་དུ་ཡིད་ལ་མེད་པར་ཀི་སྒྲ་་་་
འབྲུག་སྒྲ་གྲག་གྲག་རྦབ་རྡོ་རྫ་རི་ཉིལ་ཉིལ་མདུང་མདའ་སྦྲུལ་ནག་འཁྱུག་་་་་་་་་
འཁྱུག མདའ་འཕེན་སེར་བ་འབེབ་འབེབས་བྱས་ཏེ། བྱང་དམག་བརྒྱ་སྐོར་
ཙམ་ཞིག་ཤི་རྨས་བཏང་སྟེ། འགྲོ་བའི་ལམ་མ་ཐོབ། སྡོད་པའི་ས་མི་ཟིན་པར།
རྨས་པ་རྣམས་ཀྱི་ཀུ་ཅོའི་སྒྲས་རྣ་བ་གར་ཟད་མེད་པ་བྱུང་བའི་དུས་དེར། ཐོག་
རི་གཡུ་འབྲུག་གཙོས་སྟག་རི་དཔའ་བོ་ཁ་ཤས་ནས་མདའ་མང་པོ་འཕངས་ཀྱང་་་་
ཆག་ར་བཙན་པ་དང་རྒྱལ་པོའི་ལྷ་སྲུང་གི་བྱིན་མཐུས་སྐྱོན་ཆེར་མ་བྱུང་ཡང་།
112



གྱུད་ཀྱི་དཔའ་བོ་མི་ལྔ་ཤོར།
སྟག་རི་རྣམས་རྩལ་ཆེ་བའི་སྟོབས་ཀྱིས་ལྕགས་རིའི་སྟག་འགོ་གཏོར་ཏེ་སྟག་་་་་་་
གཟིག་དམག་བཅུ་ཕྲག་རེ་གཉིས་མདའ་འོག་ལ་བཏང་། དེ་ནས་སྟག་གཟིག་
དམག་གིས་མདའ་དང་གདུང་མདའ་བཅས་ཅི་ནུས་བཏང་བས་བྱང་དམག་ཧ་་་་
ཅང་གྲོང་ཆེ་བ་ཙམ་བྱུང་སྐབས། སྟག་རི་སྟོང་བདུད་ཡ་མེད། བཙན་རྒྱལ་ནམ་
མཁའ་གློག་འོད། ཐོག་རི་གཡུ་འབྲུག་དགྲ་འདུལ་གསུམ་ནས། སྟག་རི་དཔུང་
དམག་ཧྲག་ཐུས་རྣམས་ནས་རྐང་ཐང་གིས་ངར་ཆེན་གྱིས་ཆག་རའི་རྩེར་མདུང་་་
རིང་བརྒྱུད་ནང་དུ་མཆོང་ནས་ཕན་ཚུན་གྲི་མདུང་གིས་འཐབ་ལན་མང་པོ་བྱས་་་
ཏེ་ཇ་ཡུན་གཉིས་ཙམ་འཁྲུག་པས་བྱང་དམག་ལྔ་བཅུའི་སྐོར་བསད། ཚུར་སྟག་
གཟིག་གི་དམག་བརྒྱ་ཙམ་བསད་ཅིང་དཔུང་དེ་དག་ནས་སྟག་གཟིག་གི་དམག་་་་
ཧ་ཅང་གྲོང་ཆེ་བ་བྱུང་བས། སྟག་གཟིག་གི་རྒྱུད་མི་མི་ནག་རྩལ་ཆེན་དང་། །
གྱུད་ཀྱི་སྟག་ལྷ་དཔལ་འབར་གཉིས་ནས་ཉེ་བཅར་གྱིས་རལ་འགྲན་བྱས་པས། །
གཡུ་འབྲུག་གི་རལ་གྲི་རྡོ་ཆོད་ངར་མ་དེས་སྟག་ལྷ་རྔམ་རྒོད་ལ་ཐེབས་ཏེ་མགོ་བོ་་་
ཡུང་རྡོག་བྲེགས་པ་ལྟར་ཐང་དུ་འཕངས་ནས་འདས། ཡང་མི་ནག་རྩལ་ཆེན་
དང་གྲི་འགྲན་བྱས་པས་ཕར་གྲི་ལན་གསུམ་བཏབ་ཀྱང་མ་ཆོད། ཁོས་གྲི་ལན་
གསུམ་བཏབ་པའི་རྗེས་མ་དེས་མི་ནག་བུ་ལ་དཔུང་པའི་ཤ་འགྱིང་ལ་གྲི་རྨས་ཆེ་་་་
ཙམ་བྱུང་ཞིང་ཕྱིར་འགྱེད་བྱས་པས་དེ་ཤོག་སྟག་དམག་རྣམས་ལ་བྲོས་ལུང་བྲིས་་་
བྱས། གཞན་ཕྱོགས་ནས་སྟག་དམག་རྣམས་ནས་རྦབ་དང་གདུང་མདའ་བཅས་
མང་པོ་བཏང་བས་བྱང་དམག་ཉིས་བརྒྱ་ཙམ་བཅོམ་ཚུར་ལ་མདའ་ཁ་ཤས་་་་་་་་
འཕངས་བྱུང་བས་སྟག་གཟིག་དམག་བཅུ་སྐོར་ཞིག་གྲོངས། དེ་ལྟར་ཉིན་ཕྱེད་
བར་འཁྲུག་པས་ཡར་མར་མི་རྟ་མང་པོ་བསད་རྨས་བྱུང་། བྱང་དམག་དེ་དཔའ་
རྩལ་ཆེ་བ་དང་སེམས་མཐུན་པའི་སྟོབས་ཀྱིས་མ་ཐུབ། ཚུར་ཡང་ས་འཕྲང་ངན་
113



གོ་ར་ཚྭ་རྫོང་།
པ་དང་བསྒུག་ར་བཙན་ས་བཅས་ཆེར་མ་ཐུབ་པ་དེ་མུས་སུ་འཁྲུགས་བཞིན་ལ། །
ཐོག་རི་གཡུ་འབྲུག་དགྲ་འདུལ་དང་། སྟག་རི་སྟོང་བདུད་ཡ་མེད། བཙན་རྒྱལ་
ནམ་མཁའི་གློག་འོད་གསུམ་གྲོས་བྱས་ཏེ། ད་ང་རང་རྣམས་འདི་མུས་སུ་བསྡད་
ཚེ་ཕན་པ་མི་འདུག་ལམ་འཕྲང་ངན་པ་དང་དཔུང་ཧྲག་པས་ནམ་ཕུགས་ཕམ་པ་་
ལས་མི་ཡོང་དེ་བས་འདི་ནས་རང་རེ་རྣམས་ཁ་ཤས་ཀྱིས་བར་གྱི་བསྒུག་ར་མི་་་་་
ཤོར་བ་བྱེད་དེ་མི་ཧྲག་རྣམས་འདི་ནས་ལ་རྩེར་བགྲོད་ཡུལ་ཡོད་མེད་ལྟ་ཞིང་། །
ལམ་འཕྲང་ཡང་གོང་དུ་བགྲོད་ཐུབ་པའི་ཐབས་ཤིག་བྱུང་ན་ལན་འཕྲོད་ལས་ཆེ་་་
དེ་མ་བྱུང་ན་དམག་མང་རྣམས་མགོ་ཐོན་ཡོང་བ་དཀའ་བ་མ་ཟད་རང་རེ་རྣམས་
སྒར་ཡང་འབབ་མི་ཐུབ་པ་ཡོང་བ་འདྲ་ཟེར་ཏེ། མི་རྒོད་ཧྲག་རྣམས་བྲག་འཕྲང་
ནས་མདུང་དང་ཞགས་བཅས་བརྒྱུད་ནས་འཕྲང་གོང་མ་ཟིན་ཙམ་གྱི་བྲག་ལོགས་
ཤིག་ལ་འཛེགས་ཐུབ་ཙམ་བྱུང་ཞིང་། དེ་ནས་སྟག་གཟིག་དམག་གིས་ཆག་ར་
བཟུང་ཡོད་པའི་ཐོག་ཏུ་མདའ་དང་རྦབ་བཅས་བྱང་དམག་ནས་མང་པོ་འཕངས་
པས། སྟག་དམག་རྣམས་ཀྱི་ཡིད་ལ་མེད་པར་རྦབ་རྡོ་རྫ་རི་ཉིལ་ཉིལ། མདའ་སྐྱ་
ཁ་བ་འབབ་འབབ་ཀྱི་ཆག་རའི་ནང་གི་མི་བཅུ་ཕྲག་ཞིག་ལ་ཐེབས་ཏེ་འགྲིལ་བྱུང་
བར་ཅི་ཡིན་རང་རེའི་དམག་གིས་ནོར་བ་ཨེ་ཡིན་ལམ་སྲུང་ནས་ས་ཤོར་བ་ནི་མི་་་
སྲིད་གང་ཡིན་ཟེར། ལ་ལས་ལན་འདེབས་པའི་ཚུལ་གྱིས་མདའ་ཁ་ཤས་འཕང་
ཡང་ཅི་ཐུབ་མ་བྱུང་། དེའི་བར་ཞིག་ལ་འཕྲང་ལམ་བར་མའི་ཆག་ར་བྱང་
དམག་གིས་གཏོར་བའི་ལོ་རྒྱུས་ཐོས་པ་ན། དེ་ནས་སྟག་གཟིག་གི་ས་སྲུང་དམག་
རྣམས་ཀྱིས་ས་ཟིན་པའི་རེ་བ་བྲལ་ཏེ་ལམ་འཕྲང་གོང་མའི་འཕྲང་གོང་དུ་བྲོས་པ་
ལས་ཐབས་མ་བྱུང་བས། དེ་ནས་བྱང་དམག་རྣམས་ཀྱང་ཨན་ཙམ་འགྲོ་སྡོད་
ཆོག་པ་བྱུང་ཞིང་བསྒྲུག་ར་བར་མ་དང་ལྟག་ཟུར་གཉིས་བྱང་དམག་གིས་བཟུང་།
114
མ་ལས་



གྱད་ཀྱི་དཔའ་བོ་མི་ལྔ་ཤོར།
འཕྲང་གོང་མ་སྟག་གཟིག་དམག་གིས་བཟུང་ནས་དགོང་ཆེན་བྱ་ཡི་དུས་བར་་་་་
མདའ་འཐབ་ཀྱིས་འཁྲུག་ཀྱང་ཕན་ཚུན་ནས་དམག་བཅུ་ཕྲག་རེ་གཉིས་ཤི་རྨས་་་་
བྱུང་བ་ལས་གནོད་ཆེར་མ་ཐུབ། དེ་ནས་བྱང་དམག་རྣམས་ནས་ད་འདི་མུས་
བསྡད་པས་ཅི་ཕན་ཡང་ན་རྟིང་མ་ལོན་པ་ཡང་ན་ཕུང་པོ་ཞིག་པ་ཅིག་མ་བྱུང་ན་་
ཕན་པ་མི་འདུག་ཟེར་ནས་དམག་དུང་དྲག་འབུད་གསུམ་པའི་ཐོག་ནས། བྱང་
གི་སྟག་རི་རྣམས་རུ་སྔོན་དུ་ཐོན་ཏེ་ཤི་བ་སྲོག་ལ་འཕང་མེད་ཀྱིས་གཅིག་རྗེས་་་་་
གཉིས་མཐུད་ལམ་གང་ཐོབ་ཀྱིས་མཆོང་པ་དམག་མང་རྣམས་ཀྱང་དེ་བཞིན་་་་་
གཅིག་ཤི་གཉིས་ལུས་ཀྱི་རོ་ལ་མ་བལྟས་པར་བྱིས་ཁྱུ་འུར་རྡོས་དཀྲོག་པ་ལྟར་་་་་
འཕྲང་གོང་མའི་བསྒུག་རའི་ཁ་ལ་མཆོང་བྱུང་བས་སྟག་གཟིག་གི་དམག་རྣམས་་་་
ནས་ཀི་བསྭ་ཧོ་གསུམ་གྱིས་ལུང་པ་ཡང་གས་སོང་སྙམ་པའི་ངང་ནས་རྡོབ་དང་་་་
མདའ་བཅས་ཆར་ལྟར་ཕབ་པས། སྟག་རི་གཉིས་དང་བྱང་དམག་བརྒྱ་ཙམ་
བསད། འཕྲོས་བྱང་དམག་རྣམས་དང་སྟག་རི་རྣམས་བསྒུག་རའི་རྒྱུད་དུ་ཐོན་
ཏེ་བྱང་སྟག་གཉིས་ཀྱི་དམག་རྣམས་བརྒྱ་ལུག་མ་བུ་འཕྲད་པ་ལྟར། མདའ་ཉག་
ཕྲན་སྐར་མདའ་ཡར་ཡར། གྲི་གཡུག་གློག་དམར་འཁྱུག་འཁྱུག མདུང་སྐྱ་
རེངས་སྤྲིན་ཁ་འཚུབ་འཚུབ། རྒྱོབ་སོད་འབྲུག་སྒྲ་གྲག་གྲག་བྱས་ཏེ་ཇ་ཡུན་ཙམ་
འཁྲུག་པས་མི་རོ་ཐང་ཤིང་བསྒྲེལ་བསྒྲེལ། མི་ཁྲག་ཡུར་ཆུ་འབབ་འབབ་བྱས་ཏེ་
མུན་རུབ་བར་འཁྲུགས་པས། བྱང་དམག་བཞི་བརྒྱ་སྐོར་དང༌། སྟག་གཟིག་
དམག་སུམ་བརྒྱ་སྐོར་ཤི་རྨས་བྱུང་། དེ་ནས་སྟག་གཟིག་དམག་གིས་ལམ་འཕྲང་
ཤོར་བ་ཅི་བྱེད་མེད་པར་རང་ཚོད་བཟུང་སྟེ། རྫ་གཉིས་ར་བའི་འབུམ་སྒར་དུ་
ལོག་འཕྲང་མར་སྣེའི་སྟག་གཟིག་དམག་རྣམས་ཀྱང་མཚན་མོ་རིམ་བཞིན་འབྱོར།
བྱང་དམག་ཀྱང་འཕྲང་གོང་ན་ཐང་ཆུང་ཆུང་ཞིག་ཡོད་པ་ལ་དེ་ནུབ་དེ་གར་སྒར་
，
115



གོ་ར་ཚྭ་རྫོང་།
བབས་པ་ལས་བྱ་ཐབས་མ་བྱུང་། དེའི་ཕྱི་ཉིན་ནམ་ལངས་པ་ན་ཕར་བལྟས་
པས། སྟག་སྒར་དེ་ཡང་རྫ་གཉིས་ར་བར་ལ་སྒར་བཏབ་སྟེ་རླུང་བསེར་མ་བྱུང་
ཡང་མི་ཐར་པ་གཅིག་བྱས་ནས་འདུག་པ་མཐོང་བས། བྱང་དམག་རྣམས་ནས་
ཅི་དྲག་གི་གྲོས་མང་པོ་བྱེད་བཞིན་གནས་སོ། །སྟག་གཟིག་གི་དམག་སྒར་ནས། །
ཁ་སང་འཕྲང་ལམ་ཤོར་བ་མ་ཟད་གྱད་མི་གཉིས་གཙོས་དམག་ལྔ་བརྒྱ་ཙམ་ཤི་་་་
རྨས་བྱུང་བ་མ་ཟད། ད་དུང་ལ་འདི་ཡང་མི་ཤོར་བའི་ངེས་པ་མི་འདུག་གང་
དྲག་ཟེར་ཏེ་དཔའ་ཅུང་ཆག་པ་ལྟར་བྱུང་ཞིང་ཕན་ཚུན་གཉིས་འདི་བྱ་འདི་བྱེད་་་
མེད་པར་དེ་མུས་སུ་ལུས། ཡང་དེ་དང་དུས་མཚུངས། བྱང་དམག་རུ་གཅིག་དེ་
ཡང་སྟག་ལ་ཁྲ་མོའི་ལམ་སོ་བཟུང་སྟེ་རིམ་བཞིན་ཡོང་བ་ལ། སྟག་གཟིག་དམག་
གི་ལ་ཡི་གོང་འོག་བར་གསུམ་ནས་བསྒུག་ར་ཆག་ར་བཅས་སྲ་ཞིང་བརྟན་པ་བྱས་
ཏེ་ཡོད་པ་བྱང་དམག་ནས་མ་མཐོང་བར་དུ་བསྒྲིགས་ནས་གཤར་ཏེ་ཡོང་བ་ཡིད་་
ལ་མེད་པར་རྦབ་དང་མདའ་བཅས་མང་པོ་སྒྲིལ་བས་བྱང་དམག་ལྔ་བཅུ་ཙམ་་་་་
འགྱེལ་བྱུང་བ། བྱང་དམག་རྣམས་མར་ཙམ་འུར་བ་དང་མཉམ་དུ་སྟག་གཟིག་
གི གནམ་ལྷའི་སེར་བ་ཡ་མེད། གྱད་མི་སྟོབས་ལྡན་གྲགས་པ། གྱད་མི་སྟག་
གསར་དཔའ་བོ་གསུམ་གྱིས་ཁས་ལན་དམག་བརྒྱ་ཙམ་ཁྲིད་དེ་བྱང་དམག་གི་་་་་
གདོང་དེར་ཀྲོང་ངེར་བྱུང་ཞིང་གནམ་ལྷའི་སེར་བ་ཡ་མེད་དེས་སྡིགས་མོ་བྱེད་་་་་
པའི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྟག་ལ་རྔམ་པ་བོན་གྱི་སྲུང་། །ཨ་བོན་མི་བོན་འཕྲུལ་གྱི་བླ། །དགོས་པའི་དུས་
ལ་ཁ་འཛིན་མཛོད། །བླ་རི་རྫོང་ལྷ་དཀར་ཆུང་དང་། །གད་པ་སོག་སྐྱ་རལ་པ་
བཅས། །དགོས་པའི་དུས་ན་བུ་རྟ་འཚོས། །དགྲ་སྲོག་ཆོད་ལ་རྟིང་མ་ལོང་། །
116



གྱུད་ཀྱི་དཔའ་བོ་མི་ལྔ་ཤོར།
ས་འདི་ས་ངོ་མ་ཤེས་ན། །དམག་སྒར་ཁྲ་མོའི་མར་ཞབས་ན། །སྟག་ལ་ཁྲ་མོའི་
ལ་འདབས་རེད། །དཔའ་བོས་རྟིང་མ་ལེན་ས་རེད། །སྔར་མས་བྲོས་ལམ་བཙལ་
ས་རེད། །ང་འདྲ་ང་ངོ་མ་ཤེས་ན། །ནུབ་སྟག་གཟིག་ནོར་གྱི་ས་ཆ་ནས། །ལྷོ་
སྟོང་སྡེ་བདུན་གྱི་དམག་དཔོན་ལ། །གནམ་ལྷའི་སེར་བ་ཡ་མེད་ཟེར། །ཞལ་
དཀར་བློན་པོའི་དཔུང་རོགས་ཡིན། །གེ་སར་རྒྱལ་པོའི་བློན་པོ་ཡིན། །དཔའ་
རྟུལ་སུམ་ཅུའི་གདན་གྲལ་ཡིན། །དཔའ་བྱས་ན་རྒྱ་རྡོ་ངོ་དམར་ཡིན། །རྩལ་
བྱས་ན་རི་བོ་པང་ཁུར་ཡིན། །དོན་དེ་ཚོ་ཡིན་ལུགས་འདྲ་མ་རེད། །ད་མ་བྲོས་
ཨི་གོ་ཕ་ཡི་བུ། །སྡར་མ་བྲོས་པས་གཡང་ལ་ལྷུང་། །དེ་བྱས་མེད་པ་དེ་འགྱོད་ཆེ། །
དཔའ་བོས་འཐབ་པས་རྟིང་མ་ལེན། །དེ་དགོས་སྨྲས་ལ་བསྟོད་བསྔགས་བཏང་། །
ཁྱོད་ཚུར་ཆས་བྱང་དམག་ག་ན་འགྲོ། །ལམ་མེད་ལམ་གཏོད་ཅི་ལ་རེད། །སྟག་
གཟིག་རྒྱལ་དང་བྱང་ཡུལ་གཉིས། །མི་ཤ་རྟ་སྟོང་ཅི་ལ་ཐུག །ཕུ་སྤང་དཀར་
གོང་བ་མ་རྩོད་ཟེར། །མདའ་ས་ནག་མུ་སྒལ་མ་རྩོད་ཟེར། །དམག་ཕྲ་མོ་དྲངས་
དོན་ཅི་ལ་ཡོད། ། ཁྱོད་དེ་འདྲའི་རྒོད་པོ་ཡིན་པས་ན། །གླིང་དཀར་ཡུལ་ལ་མི་
འགྲོ་ན། །ཤ་ཤོར་ཤ་ལན་མི་ལེན་ནི། །ཟོག་ཤོར་རྩ་ར་མི་བྱེད་པ། །དོན་མེད་རྫ་
ལམ་ཅི་ལ་བཟུང་། །ཉེས་མེད་རྩོད་པ་ཅི་ལ་གཏུག །ད་བྱེད་རྒྱུ་ཐོན་རྒྱུ་གྲུབ་
ནས་ཐལ། །གནའ་མི་རྒན་པོའི་ཞལ་རྒྱུན་ལ། །འཕུར་འདོད་ཐང་དཀར་གཤོག་
དྲུག་ཅན། །འཕུར་ཆེས་ན་གཤོག་དྲུག་རླུང་པོས་གཏོར། །ཟ་འདོད་སྤྱང་ཐང་
དུང་མཆེ་ཅན། །ཟ་ཆེས་ན་ལྗི་བཟང་འུར་གྱིས་བཅོམ། །ཚད་འདོད་བྱུང་ཡུལ་
དཔུང་རྟགས་ཅན། །འཐབ་ཆེས་ན་སྲོག་དམར་དགྲ་ལ་ཤོར། ། ཁྱོད་སྔར་མ་གོམ་
གསུམ་བྲོས་ཞན་འདྲ། །ང་དཔའ་བོ་རྗེས་ལ་སླེབས་ནས་ཡོད། །བྱང་ཡུལ་ཝ་
མོའི་ཁྱུ་ཚོགས་ལ། །དཔའ་བོ་ཡོད་ན་གདོང་ལ་ལོང་། །མེད་ན་འབུམ་དམག་མི་
，
117



གོ་ར་ཚྭ་རྫོང་།
དཀྲུག་རེ། །
ཞེས་གླུ་དེ་ལྟར་བླངས་པ་དང་མཉམ་དུ། ཤེལ་ལུང་དུང་ཟླ་ཡ་མེད་དེས་གླུ་
དེ་ཐོས་པ་ཙམ་གྱིས་ང་རྒྱལ་དྲག་པོ་གློ་བུར་དུ་ལང་སྟེ། རྒྱ་སྟག་གི་རྣ་བར་ཀི་སྒྲ་
ཐོས་པ་ལྟར་འདོ་བ་དུང་རྟ་དཀར་ཆུང་གི་ཁ་དཀྲུག་སྟེ་སྐད་ཅིག་གིས་སྤྲིན་དཀར་
རླུང་གིས་སྐྱོད་པ་ལྟར་གདོང་དུ་ཀྲོང་ངེར་བྱུང་ཞིང་། གཡས་ཀྱིས་གྲི་མགོ་འཕུར་
གཡོན་པས་འགྲམ་པ་སྐྱོར་ཏེ་དོན་ཡིན་ལུགས་ཀྱི་གླུ་འདི་བྱང་གླུ་དགུ་འགྱུར་ལ་་་་
དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་འབུམ་པའི་མཁའ་ཀློང་ནས། །སྲོག་བདག་འབར་བ་ཁྲག་མིག་
མཁྱེན། །ཨ་བར་སྤྲིན་ཀློང་ཡངས་པ་ན། །ཕོ་ལྷ་བདུད་བཙན་ཧ་བ་མཁྱེན། །རི་
རབ་ཆེན་པོའི་མཁའ་ཀློང་ནས། །ཡུལ་ལྷ་ཟངས་དམར་དགྲ་རྒོད་བཅས། །
འབོད་པའི་དུས་སུ་དཔལ་མགོན་མཛོད། །ས་འདི་སྟག་ལ་ཁྲ་མོ་ཟེར། །ང་འདྲ་
ཁྱོད་ཀྱིས་མ་ཤེས་ན། །བྱང་ཡུལ་སྐྱིད་པའི་གཡང་ར་ནས། །སྦྲ་ཆེན་གཡུ་འབྲུག་
སྔོན་མོའི་ནང་། །མི་འགྱུར་བཀའ་ཡི་བློན་ཆེན་ལ། །ཤེལ་ལུང་དུང་ཟླ་ཡ་མེད་
ཟེར། །བརྒྱ་བརྒྱ་དམག་གི་མགོ་མ་ཡིན། །སྟོང་སྟོང་དམག་གི་འབུམ་དཔོན་ཡིན། །
སྡང་བ་དགྲ་ཡི་ཐོ་བ་ཡིན། །བྱམས་པའི་གཉེན་གྱི་སྐྱོར་ཡ་ཡིན། །དེ་ནས་ཉོན་
དང་སྟག་དམར་བློན། །གཏམ་བདེན་ནོ་བདེན་ནོ་རྟ་དམར་གཡབ། །ལབ་པའི་
གཏམ་དེ་བདེན་ལུགས་ལ། །དམག་ཕར་འགྲོ་གླིང་ལ་འགྲོ་དགོས་ཟེར། །ཤ་ཤོར་
ཤ་ལན་སྤྲོད་དགོས་ཟེར། །རྒྱུ་ཤོར་ར་མདའ་སྤྲོད་དང་ཟེར། །བདེན་ངེས་པའི་
གཏམ་ཞིག་ལོས་རང་ཡིན། །ནུབ་སྟག་གཟིག་རྒྱལ་པོ་ཆེ་བཙན་རྒྱལ། །སྐེ་ཁྲག་
འཕྲོ་ཛ་རེ་གླིང་ལ་ཁུར། །དཔའ་བཙན་ལྷ་རྡོ་རྗེ་ཁེར་བསད་བྱས། །སྲས་ཁྲ་རྒོད་
118



གྱུད་ཀྱི་དཔའ་བོ་མི་ལྔ་ཤོར།
-
• ·**
：
：
འདན་མས་མདའ་ལ་དྲངས། །རྒྱུ་ཚེ་བསོག་དཔའ་བོས་ནོམ་ལ་བཅང་། །དགྲ་
གླིང་དཀར་ནོར་བུའི་གཙུག་ཏུ་ཁུར། །ལས་མ་བབས་སྟག་བྱོན་རང་སྣང་ཅན། །
དཔུང་བྱང་ལ་ངོམ་པ་ངོ་རེ་ཚ། །ཁྱོད་མགོ་འབུལ་བྱང་རྗེ་དཔོན་ལ་གྱིས། །ལུས་
འབུལ་བློན་པོ་ང་ལ་གྱིས། །སྟག་གཟིག་ཡུལ་དང་བྱང་ཡུལ་གཉིས། །དགྲ་དཔུང་
སྡེབ་གླིང་ལ་ཆས་ནས་འགྲོ། །ཤ་ཤོར་ཤ་རྩ་ལེན་ན་བསམ། །ཟོག་ཤོར་ར་མདའ་
སྤྲད་ན་བསམ། །དེ་མ་བྱུང་ཉི་མའི་ཕྱིན་ཆོད་ལ། །ངེད་བྱང་ཡུལ་འབུམ་དམག་
ཁྲ་མོའི་དཔུང་། །བྲོས་མི་མ་ཡིན་འཐབ་མི་ཡིན། །འཐབ་ནས་རྟིང་མ་ལེན་མི་
ཡིན། །དགྲ་མ་ཐུབ་གཙུག་ཏུ་ཁུར་བ་ལས། །ཤི་དམྱལ་བའི་ཟངས་ཁ་འགྲིམ་ལ་
དགའ། །ཁྱོད་གོ་ཤེས་བློན་པོའི་ཡིད་ལ་ཞོག །མིན་བསམ་ན་གདོང་ལ་ཆས་ནས་
ཤོག །ངར་མ་མཚོན་དང་སྐྱ་རིང་མདུང༌། །གང་དགའ་ཁྱོད་དང་ཡིད་དང་
བསྟུན། །མགོ་ཁྲག་འཕྲོ་ཛར་རེ་ཁུར་ནས་འགྲོ། །
ཞེས་ཟེར་ནས་རྟ་ཁ་བསྐོར་དཀྱིལ་ལེ་ཅུང་ཙམ་ལྷོད་པ་དང་། སྟག་གཟིག་
གི་གྱད་མི་རྣམས་ནས་གཏམ་དེ་ཐོས་པ་དང་། བརྙས་ལས་ཚབས་ཆེན་འདི་ལྟར་
ཁུར་བ་ལས་ཤི་བ་མི་དགའ་རེ་སྙམ་ནས་ཕྱིར་འགྱེད་མེད་པར་མཆོང་བ་དང་། །
ཁོ་ཡང་ངར་ཆེན་གྱི་རལ་གྲི་ཤུབས་ལས་ཕྱུང་སྟེ་ཚུར་མཆོང་ཞིང་ཕན་ཚུན་རལ་་་་་
འགྲན་ཇ་ཡུན་ཙམ་བྱས་ཀྱང་ཕར་ཚུར་སུ་ལ་ཡང་མཚོན་མ་སོང་། དེ་ནས་བྱང་
དཔུང་དེ་དག་ནས་སྟག་རི་དང་ཁས་ལེན་གྱི་རྟ་དམག་བརྒྱ་ཙམ་དཔུང་རོགས་དུ་
ཆས་ཏེ། མདའ་མཚོན་གང་འབྱོར་གྱིས་ཇ་ཡུན་ཙམ་འཐབ་པས་བྱང་དམག་
བཅོ་ལྔ་ཙམ་བསད། ཚུར་ཡང་སྟག་གཟིག་དམག་བཅུ་ཙམ་བསད། དེ་ནས་
བྱང་དཔོན་ཤེལ་ལུང་དུང་ཟླ་ནས་རྒྱུག་མདུང་ཞིག་འཕང་བྱུང་བ་སྟག་གཟིག་་་་་་
དམག་མི་བཞི་ཡུང་རྡོག་འཛེར་བ་ལྟར་གཡས་སྦྲེལ་གཡོན་སྦྲེལ་བཏང་བ་དང་།
* * 1
་་
""
་
་
་
་
119



གོ་ར་ཚྭ་རྫོང་།
གྱད་མི་ཨ་རྒོད་མིག་དམར་དེ་ངར་རྒོད་འཁྲུག་སྟེ་སྟེང་དུ་མཆོང་ཞིང་རལ་འགྲན་་
ཐུང་ཙམ་བྱས་པ་དང་། ཤེལ་ལུང་པའི་རལ་གྲི་ཁྲག་འཐུང་ངར་མ་དེ་གྱད་མི་ཨ་
རྒོད་ལ་ཐེབས་པས་དགྲ་ལྷ་ཐོག་རྒོད་ནས་སོ་ཁ་ཕྱུང་བས་གཞོག་ཧྲུལ་དུམ་དུ་་་་་
འཕང་སྟེ་འདས། དེ་ནས་གནམ་ལྷའི་སེར་བ་ཡ་མེད་དེ་ང་རྒྱལ་རབ་ཏུ་འཁྲུག་
སྟེ་སྟེང་དུ་མཆོང་བྱུང་ཞིང་རལ་འགྲན་ཇ་ཡུན་ཙམ་འཐབ་ཀྱང་དབྱེར་མ་ཆོད། །
དེ་ནས་སོ་སོའི་དམག་ཁྲོད་ལ་རྒྱུག་སྟེ་བཅུ་ཕྲག་རེ་གཉིས་མཚོན་ལ་དྲངས་པར། །
བྱང་གི་སྟག་རི་མེ་ཁྱེར་དམར་པོ་དེས་གནམ་ལྷའི་གདོང་དུ་མཆོང་སྟེ་རལ་གྲི་ལན་
གསུམ་བཏབ་པས་མ་ཆོད། དེ་ནས་གནམ་ལྷས་རལ་གྲི་ལན་གསུམ་བཏབ་པས་
རྗེས་མ་དེ་ཁོའི་ལག་གཡས་པའི་ཕྲག་གོང་དུ་ཐེབས་པས་ལག་གཡས་གྲི་དང་་་་་་
བཅས་པ་ས་ལ་ལྷུང་ཁོས་ལག་གཡོན་པས་གློ་རྐང་ལྕགས་ཁྲ་མེ་ལྕེ་དེ་ཤུབས་ནས་་་་
ཕྱུང་སྟེ་ལན་གཅིག་བསྣུན་ཡང་མ་ཆོད། ཡང་གྲི་གཅིག་བཏབ་པས་མགོ་ལ་
ཐེབས་པས་ཁག་གཉིས་སུ་བཏང་ཞིང་བསད་ནས་མགོ་འཕྲུ་གོང་ལེན་བྱས་ཏེ། །
དཔའ་ཁ་རན་ཚོད་ཀྱིས་ཡར་བསྒུག་རའི་ཕྱོགས་སུ་ཆས་པས་སྟག་གཟིག་གི་་་་་་
དམག་རྣམས་ཡར་ལོག བྱང་དམག་ཀྱང་དཔའ་ཁ་རན་ཚོད་ཀྱིས་གཤར་ཐུབ་
པའི་རེ་བ་མ་བྱུང་བས་ལ་འདབས་སུ་སྒར་བབས་ཏེ། འུར་ཆི་ལེར་གནས། དེའི་
དུས་སུ་ཡང་གཡོན་ཕྱོགས་ཀྱི་བྱང་དམག་རྣམས་ཀྱིས་གྲོས་བྱས་ཏེ་སང་ནམས་མ་་་
ལང་གོང་དམག་རྣམས་གཤར་ལ། སྟག་རི་དཔའ་བོ་རྣམས་སྔོན་དུ་བུད་དེ། རྫ་
གཉིས་བར་གྱི་སྟག་གཟིག་གི་དམག་འདི་གཅིག་ཀྱང་མ་ལུས་པ་ཁ་དག་ཏུ་བཏང་་
ཞིང་སྟག་གཟིག་གི་ཡུལ་ལ་དམག་བབས་ཏེ་སྐྱེས་པའི་མི་གསོད་བསོག་པའི་རྒྱུ་་་་
འཕྲོག མ་ཟད་གླིང་ལ་བབས་ནས་རྟིང་མ་ལེན་ཟེར་ཏེ་གྲོས་འཆམ། ཉི་མ་དེའི་
ཕྱི་ཉིན་སྐྱ་རེངས་ཤར་བ་ན་འབུམ་དམག་གཤར་ཞིང་རུ་སྔོན་དུ་ཐོག་རི་གཡུ་་་་་
120



གྱད་ཀྱི་དཔའ་བོ་མི་ལྔ་ཤོར།
• ·**
：
：
* * 1
་་
འབྲུག་དགྲ་འདུལ། མཁའ་ཆེན་འབུམ་ཐུབ་གྲགས་པ། རྒོད་པོ་གློག་ལྕམ་འཕར་
མ་བཅས་སྟག་རི་རྣམས་ནས་རུ་སྣ་དྲངས་ཏེ་ཤར་གྱིས་ཡོང་བ། སྟག་གཟིག་སོ་
པས་མཐོང་སྟེ་དམག་སྒར་དུ་བརྡ་བྱས་པ་དང་། སྟག་སྒར་ནས་གོ་གྱོན་མཚོན་
ཐོགས་ཏེ་འཛིང་རན་ཁྲིག་གེར་བྱས། ལམ་སྲུང་རྣམས་ནས་རྦབ་རྡོ་དང་མདའ་
བཅས་འཕེན་ཆོག་ཆོག་ངང་བསྡད་ཡོད་པར་བྱང་དམག་རྣམས་རུ་སྔོན་རྡོལ་བ་་་་
དང་བསྒུག་མ་རྣམས་ནས་རྦབ་དང་མདའ་བཅས་བསྲིང་བས། བྱང་དམག་མང་
པོ་ཤི་རྨས་བཏང་། ཡར་ལ་ཡང་བྱང་དམག་རྣམས་ཀྱིས་མདའ་མང་པོ་འཕངས་
པས་སྟག་དམག་ཁ་ཤས་གྲོངས་ཀྱང༌། བྱང་དམག་རྣམས་ལམ་ངན་པ་དང་།
གྱེན་ལ་འཛེག་དགོས་པའི་སྟོབས་ཀྱིས་ཧ་ཅང་རྒྱུད་ལ་བཅར་མ་ཐུབ། དེ་ནས་
ནམ་གསལ་བ་ན། བྱང་དམག་རུ་འདྲེན་རྣམས་ཀྱིས་ཁས་ལེན་དཔའ་བོ་བརྒྱ་རེ་
ཁྲིད་དེ། ཀི་སྒྲ་བཅས་ཇེ་ཉེ་ཇེ་བཏུད་ཀྱིས་ཆག་ར་མ་ཟིན་ཙམ་བཅར་ཏེ།
མདའ་འཐབ་ཇ་ཡུན་ཙམ་བྱས་པས་བྱང་དམག་བཞི་བཅུ་སྐོར་དང་། སྟག་
གཟིག་དམག་བཅོ་ལྔ་སྐོར་ཤི་རྨས་བྱུང་། དེ་ནས་ཐོག་རི་གཡུ་འབྲུག་དགྲ་འདུལ་
དེ་འདོ་བ་བྲ་ནག་ཤ་ཟན་གྱི་གོང་དུ་བུད་ཅིང་གྱེན་ལ་སྐར་མདའ་ཆད་པ་ལྟར་་་་
ཆག་རའི་རྒྱུད་ལ་བཅར་ཏེ། ངར་བའི་སྒོ་ནས་ལྕགས་གཞུ་རི་བོ་འགུགས་ཆེན་གྱི་
སྟེང་དུ་ལྕགས་མདའ་ཐོག་རྒོད་རྔམ་པ་དེ་བཞག་ཅིང་རྟ་ཡི་ཁ་རུ་སྒ་ཡི་སྔ་རུ་ལ་་་
བསྐོན། ཡོབ་གཡས་ཕྲལ་གཡོན་པས་མནན་ནས་གླུ་འདི་སྟག་མོའི་ངར་སྒྲ་ལ་
དྲངས་པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་ལྷོ་སྤྲིན་ཕྱུག་མོའི་དབུས། །སྲོག་བདག་འབར་བ་ཁྲག་མིག་མཁྱེན། །
སྐྱི་བསེར་རླུང་གི་གུར་ཁང་ནས། །ཟ་བ་བདུད་བཙན་སྲོག་གི་བདག །རི་རབ་
""
་
་
་
་
121



གོ་ར་ཚྭ་རྫོང་།
• ·**
：
：
-
* * 1
-
-
་་
ཡངས་པའི་གུར་ཁང་ནས། །ཟངས་རི་དམར་པོ་དགྲ་བོའི་གཤེད། །རིན་ཆེན་
ཤེལ་གྱི་གུར་ཁང་ནས། །དགྲ་རྒོད་མདུང་རྩེ་ཡུལ་ལྷའི་གཙོས། །དགྲ་སྲོག་ཆོད་
ལ་བུ་རྟ་འཚོས། །ས་འདི་སྔ་གཉིས་བར་མ་རེད། །སྔར་མས་འཇབ་མདའ་
འཕེན་ས་རེད། །དཔའ་བོས་རྟིང་མ་ལེན་ས་རེད། །ང་འདྲ་ཁྱོད་ཚོས་ཅི་ལ་ཤེས།།
བྱང་ཡུལ་སྐྱིད་པའི་གཡང་ར་ནས། །སྦྲ་རི་སྨུག་མོའི་ནང་བཅུད་ལ། །བློན་ཆེན་
གཡུ་འབྲུག་དགྲ་འདུལ་ཟེར། །སྡང་བ་དགྲ་ཡི་ཐོ་བ་ཡིན། །བྱམས་པ་གཉེན་གྱི་
དར་དཀར་ཡིན། །བྱང་རྒྱལ་གོ་ར་ཁྲི་བཙན་རྒྱལ། །དེ་སྔ་ཉི་མ་ཕན་ཆོད་ལ། །
དགྲ་ལ་གློ་རྒྱག་མ་བྱུང་ཟེར། །གྱོད་ལ་སྒོ་སྐྱེས་མ་བྱུང་ཟེར། །འདི་ལོ་གླིང་གི་རྟ་
ཇག་རྒྱུག །རྗེས་གཅོད་ར་མདའི་དཔུང་དམག་དེ། །བ ཤད་ལོང་མེད་པ་ཉོབ་
བརྡུང་བྱས། །གནའ་མི་རྒན་པོའི་ཞལ་རྒྱུན་ལ། །མི་ཤི་བུ་ལ་ངུ་དབང་མེད། །
ཟོག་ཤོར་བུ་ལ་དྲི་དབང་ཟེར། །ཁྲེལ་མེད་ཇོ་རུ་ནག་རྫོང་བུས། །རྒྱལ་དགུའི་
དཔུང་དང་ངོ་གསར་བྱས། །ཁྱོད་བྱ་ཐན་གཉིས་དེ་སྒོ་བབས་བྱས། །བྱང་དམག་
མི་བབས་ཀ་མེད་བྱུང་། །སྟག་བློན་ཞལ་དཀར་ཁྲེལ་མེད་བུས། །དཔོན་རི་རྒྱལ་
འདྲ་དེ་དགྲ་ལག་བཞག །ནོར་རིན་ཆེན་གཏེར་དེ་སྲོག་རིང་ཕུལ། །ཡུལ་
འབངས་སྡེ་དགྲ་ལ་ཕྱག་འབུལ་ཞུས། །འབངས་དལ་མེད་ཁྲམ་པའི་དཔུང་དང་
སྡེབ། །ཡུལ་དལ་མེད་མི་ཚེ་དམག་ལ་སྐྱེལ། །རང་སྐྱིད་བཙོང་ནས་གཞན་སྡུག་
ཉོ། །ཕོ་དེ་བྱས་བསམས་ཀྱང་དེ་ཐོན་གླེང་། །ལས་དེ་འདྲ་བ་ཞིག་ཨ་དགོས་
ཆུང་། །བྱ་སྣ་བྱིའུ་འཇོལ་མོས་ཁྲིད། །ཆར་སྣ་བསེར་མ་རླུང་པོས་ཁྲིད། །དགྲ་
སྣ་སྟག་རོང་བེར་དམར་ཁྲིད། །ཆིབས་ཆེན་སྔོ་ཁྲ་རླུང་ལྡེམ་དེས། །རྒྱུག་ན་ནམ་
མཁའི་བྱ་ཡང་ཟིན། །གོམ་པ་ཁམ་པ་གཙོད་ཡང་དོས། །བྱང་རྒྱལ་ཁྲི་བཙན་
ཆིབས་ཆེན་ཡིན། །སྟག་རོང་བློན་པོའི་འོག་རྟ་བྱས། །སྟག་གཟིག་མཁར་ནས་ངོ་
122
""
་
་
་
་
ཅི



གྱུད་ཀྱི་དཔའ་བོ་མི་ལྔ་ཤོར།
ཡང་འཕྲོད། །རྒྱུ་འགོང་ཆེན་རྒྱབ་ཀྱི་ར་མདའ་དང་། །རྫས་འོད་ཅན་རྒྱབ་ཀྱི་
རྒྱལ་གདོན་ལ། །བྱང་དམག་ཉིས་འབུམ་ལྔ་ཁྲིའི་དཔུང་། །ནུབ་སྟག་གཟིག་ཡུལ་
ལ་འབེབ་རྒྱུ་ཡིན། །གཡང་དཀར་ལུག་གི་ཁྱུ་དཔུང་དེ། །སྤྱང་ཐང་སྔོན་མོའི་ཁ་
ཟས་རེད། །བར་སྣང་བྱིས་ཆུང་ཁྲ་མོའི་དཔུང་། །ལྕགས་ཁྲ་ཧོར་པའི་ཁ་ཟས་
རེད། །སྟག་གཟིག་ཞལ་དཀར་དམག་སྡེ་དེ། །བྱང་ཡུལ་དཔུང་གི་ཟ་སྡེ་རེད། །
ཚུར་ཆས་བྱང་གི་དམག་དཔུང་དང་། །སྟག་གཟིག་རྐུན་པོའི་འབངས་སྡེ་གཉིས།།
ཚེ་རིང་ཐུང་འདོམ་ལ་འཇལ་རྒྱུ་ཡིན། །ལས་རིང་ཐུང་བསྐོས་ཐང་བསྒུག་རྒྱུ་ཡིན།།
ཁྱོད་དཔའ་རྩལ་དཔུང་པ་ཡོད་པས་ན། །དཔའ་འདྲ་འདྲའི་རྟིང་མ་མི་ངོམ་ནི། །
རྡོ་སྤོ་ཐོའི་ཆག་རར་གབ་དོན་མེད། ངའི་ལག་གིས་བཟུང་བའི་མཆོག་དཀར་
གཞུ། །ལྕགས་གཞུ་ནག་པོ་འབྲུག་གྲགས་ཟེར། །བདུད་ཨ་ཆུང་ཀེ་རུའི་རྩིབས་མ་
ཡིན། །ཕོ་འབྲུག་ངར་སྒྲ་འུར་རེ་ཡོད། །མོ་འབྲུག་ངར་སྒྲ་དི་རེ་ཡོད། །འཆང་
བཟུང་གློག་དམར་ཁྱུག་སེ་ཡོད། །གཡས་ནས་དྲངས་པའི་ཉག་ཕྲན་མདའ། །
ལྕགས་མདའ་ལེ་མ་དགུ་བསྐོར་ཟེར། །དགྲ་ལྷ་འབར་བའི་བླ་མདའ་ཡིན། །ཤ་
ཟན་རྐན་སྒྲ་ཐགས་སེ་ཡོད། །ཁྲག་འཐུང་ཧོབ་སྒྲ་ཉིལ་ལེ་ཡོད། །སྟོང་ཁ་མེ་སྟག་
ལྷབས་སེ་ཡོད། །མདེའུ་སྣེ་དུ་བ་ཤར་རེ་ཡོད། །དགྲ་སྡང་བ་མང་སྟེ་འཕངས་པ་
ཉུང༌། །དེ་རིང་མི་འཕེན་ཀ་མེད་རེད། །རྡོའི་ཆག་ར་ཐོག་གིས་གཏོར་འདྲ་བྱེད།།
ནང་ཡོད་གཅིག་མེད་རྩ་བརླག་བཏང་། །དེ་ནས་སྟག་སྒར་ཡུ་མེད་བྱེད། །རྒོད་
པོ་སུ་བྱུང་མགོ་ལག་ལེན། །སྟག་གཟིག་མི་མེད་སྟོང་ལ་བསྒྱུར། །ཁས་ཟེར་དོན་
ལ་མ་བྱུང་ན། །དཔའ་བོ་བཏགས་པ་དོན་རེ་ཆུང་། །གོ་ན་སྟག་བློན་ཡིད་ལ་
I
ཞོག། །།
ཞེས་གླུ་དེ་ལྟར་བླངས་ཏེ་མདའ་དེ་འུར་སྒྲ་དང་བཅས་འཕངས་བྱུང་བས།
123



གོ་ར་ཚྭ་རྫོང་།
ཆག་རའི་ལོགས་ལ་ཐེབས་ཏེ་གཏོར་ཞིང་ནང་ནས་སྟག་གཟིག་གི་དམག་ཉི་ཤུ་་་་་
ཙམ་བསད་ནས། ཀི་ཤར་བཏབ་སྟེ་མཆོང་བྱུང་བར། གྱད་མི་དཔའ་འགྲུབ་
ནས་གདོང་བླངས་ཏེ་རལ་འགྲན་ཐེངས་གསུམ་བྱས་མཐར་ཁོས་དར་ཆེན་གྱི་རལ་
གྲི་ཤུབས་ལ་བཙུད་དེ་ཕ་བོང་ནོར་གྱི་གྲོད་པ་ཙམ་ཞིག་བླངས་ཏེ་བརྒྱབ་པས་ཀླད་
ཁྲག་གཏོར་ཞིང་བཀྲོངས། དེ་ནས་སྟག་གཟིག་གི་རུ་འཛིན། སྟག་ཕྲུག་གློག་
འོད། གྱད་པོ་སྟག་ལྷ་དཔལ་ལྡན། ཨ་བསེ་གཡུལ་རྒྱལ་ཁྲག་མིག་གསུམ་ནས་
ཁོའི་གདོང་བཀག་སྟེ་གྲི་མདུང་གིས་སྣ་ལེན་བྱས་ཤིང་ཇ་ཡུན་ཙམ་འཐབ་ཀྱང་་་་་་
དབྱེར་མ་ཆོད། དེ་ནས་ཁོང་གསུམ་གྱིས་མཚོན་མི་འགྲོ་བ་ཤེས་ཏེ་རལ་གྲི་ཤུབས་
ལ་བཙུད་ཅིང་སོ་སོས་འདམ་བཏབ་སྟེ་གཡས་གཡོན་ལ་འཐམ་ཞིང་དཀྲུག་པས་་་་
ཁོས་ཀྱང་དེ་བཞིན་འཐབ་སྟེ། ཁྲབ་ཆེན་དཔུང་འཛིན་ཇ་ཡུན་ཙམ་བྱས་པས་
ཁོང་མི་གསུམ་ཡིན་ཀྱང་འདྲ་འདྲ་ལས་དབྱེར་མ་ཆོད། ཁོས་དཔའ་ཁ་རན་ཚོད་
ཀྱིས་ཕར་འགུལ་ཚུར་འགུལ་གྱིས་ཤོར་ཏེ་ཁོ་རང་གི་དམག་ཁྲོད་དུ་ཤོར་ཐལ་ལོ། །
དེའི་དུས་སུ་ཡར་མར་མདའ་འཐབ་ཁ་ཤས་བྱས་པས་ཕན་ཚུན་དམག་ཁ་ཤས་ཤི་་
རྨས་བྱུང་ཟེར། བྱང་དམག་ཀྱང་གཤར་ཐུབ་པའི་རེ་བ་མ་བྱུང་བར་ཕྱིར་ལོག་
གིས་སྔར་གྱི་སྒར་མར་ལ་བབས་ཏེ་ཅི་དྲག་གི་བཀའ་གྲོས་ལ་བརྩོན། སྟག་གཟིག་
གི་དམག་ཀྱང་ལས་གུར་ལ་འདུས་ཏེ། བྱང་བློན་གྱི་དཔའ་རྩལ་ཟེར་ཏེ་ཅུང་
དཔའ་ཆག་པ་ལྟར་བྱུང་ཡང་སྔར་བཞིན་ཆག་ར་བཟུང་ཞིང་བསྡད། སྟག་
གཟིག་གིས་གཞིས་སྒར་ལ་ཡང་གནས་ལུགས་ཀྱི་བང་མི་བརྫང་། ཡང་དེའི་དུས་
སུ་སྟག་ལ་གོང་གི་གདོང་ལེན་བྱང་དམག་རྣམས་ནས་ལ་ཁར་གཤགས་ཨེ་ཐུབ་ཀྱི་
དམག་ནམ་མ་ལང་གོང་ནས་གཤར་ཏེ་རུ་སྔོན་དུ། སྟག་རི་རྣམས་ཆས་ཤིང་རིམ་
བཞིན་གཤར་བ་སྟག་གཟིག་གི་སོ་པ་རྣམས་ནས་མཐོང་སྟེ། སྟག་སྒར་ནས་ཡང་
III
124



གྱད་ཀྱི་དཔའ་བོ་མི་ལྔ་ཤོར།
བསྒུག་ར་རིམ་བཞིན་དམག་རྣམས་འཛིང་ཆོག་གིས་ཁྲིག་གེར་ཡོད་པ་བྱང་དམག་
སྔོན་མ་ཉེ་མཚམས་སུ་ཐོན་པ་ན་རྦབ་རྡོ་དང་མདའ་བཅས་མང་པོ་འཕངས་པས་་
བྱང་དམག་བཅུ་གྲངས་བསད། ཚུར་ཡང་མདའ་མང་པོ་འཕངས་ཀྱང་བསྒུག་ར་
བཙན་པའི་སྟོབས་ཀྱིས་ཅི་ཡང་མ་ཐུབ། དེ་ནས་ནམ་ལང་པ་དང་བྱང་དམག་
རྣམས་ཀི་སྒྲ་སྒྲོག་སྟེ་ཐེ་ཚོམ་མེད་པར་ཆག་རའི་རྒྱུད་ལ་ཇེ་ཉེར་བཅར་ཞིང་རྫོང་་་
མདའ་མང་པོ་འཕངས་པས་བསྒུག་རའི་སྟག་མགོ་གཏོར་ནས་སྟག་དམག་བཅུ་་་་
གྲངས་ཤིག་ཤི་རྨས་བཏང་བས། སྟག་གཟིག་གི་གྱད་མི་ཁ་ཤས་དང་ཁས་ལེན་
དམག་བརྒྱ་གྲངས་ཤིག་བསྒུག་ར་ནས་ཕྱི་ལ་བུད་དེ་བྱང་དམག་གི་གདོང་དུ་་་་་་
མཆོང་ཞིང་མདའ་མདུང་གང་འབྱོར་གྱིས་ཤུགས་ཆེ་ཙམ་འཁྲུག་པས། བྱང་
དམག་ལྔ་བཅུའི་སྐོར་བསད། ཚུར་ཡང་སྟག་དམག་སུམ་ཅུ་སྐོར་གྲོངས་པ་དང་
མཉམ་དུ། སྟག་རི་སྟོང་ཤོང་བུ་ཡི་ཐོག་རྒོད། བཙན་རྒྱལ་ནམ་མཁའི་གློག་འོད་
བཅས་དཔའ་བོ་རྣམས་ཚུར་མཆོང་སྟེ། སྟག་དམག་བཅོ་ལྔ་ཙམ་མཚོན་ལ་
དྲངས་པས། སྟག་གཟིག་གི་འབུམ་དཔོན་གནམ་ལྷའི་སེར་བ་ཡ་མེད། གྱད་མི་
དཔལ་འབར་རྒྱ་མཚོ་བཅས་གདོང་ལ་བུད་དེ་རལ་འགྲན་མང་པོ་བྱས་པས། །
གནམ་ལྷའི་རལ་གྲི་དེ་བྱང་མི་བརྒྱ་དཔོན་གྲགས་པ་ལ་ཐེབས་པས་རྟ་ལས་ཕབ་སྟེ་
བསད་པ་དང་། བྱང་གི་སྟོང་ཤོང་བུ་ཡི་ཐོག་རྒོད་དེས་རྟ་གྲོ་བོ་སྐར་ཆེན་གྱི་ཁ་
རུ་ཅུང་ཙམ་འཐེན་པ་དང་ཆབས་ཅིག་རལ་གྲི་ཤུབས་ལས་བྱུང་སྟེ་གནམ་དུ་་་་་་
གཟར་ནས་གླུ་འདི་བླངས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལེན། །དགྲ་ལྷ་
འབར་བ་ཧ་བ་སོགས། །མཆོད་པའི་བུ་ལ་དཔལ་མགོན་མཛོད། །རང་ཕྱོགས་
རྒྱལ་བའི་མགོན་སྐྱོབས་གྱིས། །ས་འདི་སྟག་ལ་ཁྲ་མོ་ཟེར། །དཔའ་བོས་སྟག་གླུ་
125
°



གོ་ར་ཚྭ་རྫོང་།
ལེན་ས་རེད། །སྡར་མ་ཁུང་ལ་གབ་ས་རེད། །དེ་ནས་མི་དམར་ཟངས་ཁྲབ་ཅན།།
སྡར་མས་ཕྱིར་གཡུག་བྱས་ས་ནས། །དཔའ་བོ་དབང་ཐང་རྫོགས་ལེ་དེ། །ཕོ་
རྒོད་དོ་ཨི་དྲན་རྟ་དམར་གཡབ། །ཁྱོད་སྟག་བློན་སྡར་མ་ཝ་མོའི་བུ། །དགྲ་
གདོང་ཐུག་རྟིང་མ་མི་ལེན་ནི། །ཁུང་དུད་པ་ཤ་ལེ་ཅི་ལ་བསྒུར། །ད་རུང་འདྲ་
མ་འདི་འདྲ་ཡོད། །སྟག་དམར་ཡག་ནགས་ཟུར་འགྲིམ་པའི་དུས། །ཝ་དམར་
ཆུང་གྲ་ངོམ་ཤ་རེ་ཚ། །འབྲོང་བྲེ་མོས་རྫ་ལམ་བཟུང་བ་ལ། །གླང་རོག་པོས་
འབོད་ངར་སྙིང་རེ་རྗེ། །བྱང་ཨ་ཡན་ཇག་པའི་གཤར་ལམ་ནས། །ཁྱོད་སྔར་
མས་ལམ་བཀག་ངོ་རེ་ཚ། །ཆག་ར་སྐྱ་མོ་སེན་ཁ་ཙམ། །བཙན་བསམ་སྟག་བློན་
ཤ་རེ་ཚ། །བྱང་མི་སྟོབས་རྩལ་གྱད་ལས་ཆེ། །འཕྲུལ་མདའི་སྟོབས་ཤུགས་ཐོག་
ལས་ངར། །མི་གཅིག་བཞག་ན་དཔའ་བོ་མིན། །སྟག་སྒར་ཁྲ་མོ་ཁྲག་བཞིན་
དཀྲུག །ནང་ཡོད་དཔའ་བོའི་མགོ་ལག་ལེན། །ཚེ་བསོག་རྒྱུ་ནོར་བྱང་གིས་
འཕྲོག །མ་ཟད་གླིང་ལ་འབུམ་དམག་དྲངས། །མ་ངན་ཇོ་རུ་ཞགས་ལ་བཀུག །
དཔའ་རྟུལ་སུམ་ཅུ་གདམ་གསོད་བྱེད། །གླིང་ཡུལ་བྱང་གི་འབངས་ལ་བསྒྱུར། །
དགའ་ངོ་བསམས་སོ་སྡུག་ཏོ་དྲན། །ད་ལྟ་གདོང་ལེན་རྟ་དམར་ཅན། །རྣོ་ཆོད་
རལ་གྲིས་ཧ་ལ་འཕེན། །མགོ་འཕྲུ་ཨ་ཕོའི་རྟིང་མ་ལེན། །ཤེས་ན་འདྲེན་པའི་བླ་
མ་སྒོམ། །མ་ཤེས་བར་དོ་འགྲིམ་ལ་ཉེ། །
ཞེས་གླུ་དེ་ལྟར་བླངས་པ་དང་སྟག་བློན་ནས་གླུ་ལེན་ཞིག་འདེབས་བསམས་
ཀྱང་ཁོ་ངར་ཆེན་གྱིས་སྟེང་དུ་མཆོང་སྟེ་རལ་འགྲན་ཇ་ཡུན་ཙམ་བྱས་པས་ཕམ་་་་
རྒྱལ་མ་བྱུང་། གྱད་མི་དཔལ་འབར་གྱིས་རྒྱབ་ཕྱོགས་ནས་གྲི་ལན་གཉིས་བཏབ་
ཀྱང་མ་ཆོད། དེ་ནས་ཁོས་རལ་གྲི་དེ་ཕྱིར་གཡུག་བྱས་པས་དཔལ་འབར་གྱི་
རྩིབས་མ་སྒོ་ཕྱེས་པ་ལྟར་དོན་སྣོད་དམར་ཆུག་ཆུག་གི་རྟ་ལས་ལྷུང་སྟེ་འདས།
126



གྱད་ཀྱི་དཔའ་བོ་མི་ལྔ་ཤོར།
དེ་ནས་གནམ་ལྷ་དེས་ངར་ཆེན་གྱིས་གྲི་ལན་གསུམ་བཏབ་པས་རྗེས་མ་དེ་མགོ་ལ་
ཐེབས་པས་རྨོག་ཁག་གཉིས་བཏང་སྟེ་མགོ་ལ་གྲི་རྨས་ཆེ་ཙམ་བྱུང་བ་རྟ་ཁ་བསྐོར་
ཏེ་ཁོ་རང་དམག་ཁྲོད་དུ་བྲོས་པར། གནམ་ལྷ་གཙོས་རྒྱུད་མི་ཁ་ཤས་ནས་མར་
ཙམ་དེད་པ་དང་མཉམ་དུ། དུང་ཟླ་ཡ་མེད་ནས་གདོང་བླངས་ཏེ་རལ་འགྲན་
ཡུད་ཙམ་བྱས་ཀྱང་དབྱེར་མ་ཆོད་དེ་སོ་སོས་དཔའ་ཚོད་བཟུང་ཞིང་ཡར་མར་་་་་
བྱེར། བྱང་དམག་ཡང་ག ཤར་ཐུབ་པའི་རེ་བ་མ་བྱུང་བར་སྒར་བབས། དེ་ནས་
ཕར་ཚུར་དགྲ་མལ་གསོས་ཏེ་ཞག་གཉིས་ཕར་དག་ཚུར་གཤེད་མེད་པར་གནས།
ཞག་གཉིས་གོང་གཡུ་འབྲུག་དགྲ་འདུལ་གྱི་འབུམ་སྒར་དེ་ལས་གུར་དུ་འཚོགས་་་
ཏེ་དམག་སྟོན་ཆེན་པོ་ཞིག་གྲ་སྒྲིག་བྱས། ཟས་སྣ་ཕུན་སུམ་ཚོགས་པ་དྲངས་ཏེ།
གསུང་གླེང་དུ་མའི་མཐར། དམག་དཔོན་ཆེན་པོ་ཐོག་རི་གཡུ་འབྲུག་དགྲ་
འདུལ་དེས་དམག་གི་འགྲོ་ལུགས་ཀྱི་གླུ་འདི་བྱང་གླུ་སྨྱུག་མ་རླུང་སྐྱོད་ལ་དྲངས་པ་
འདི་ལྟར་རོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་འབུམ་པའི་མཁའ་ལམ་ནས། །ཕོ་ལྷ་འབར་བ་སྲོག་གཅོད་བདུད། །
མ་ཐུབ་དགྲ་བོའི་སྲོག་རྩ་ཆོད། །སྤྲིན་དཀར་གྲུ་གུའི་གནམ་རྫོང་ནས། །བདུད་
བཙན་ཧ་བ་སྲོག་ལ་རྔམ། །རང་ཡུལ་རྒྱལ་པོའི་དབུ་འཕང་བསྟོད། །རི་རབ་
ཡངས་པའི་ཁོང་སེང་ནས། །ཟངས་ཡག་བྲག་དམར་འགོ་བའི་ལྷ། །བློན་པོའི་གླུ་
སྣ་དལ་གྱིས་དྲངས། །ས་འདི་ས་ངོ་མ་ཤེས་ན། །རྫ་འཕྲང་རིང་མོའི་ཡང་གོང་
རེད། །ང་འདྲ་བྱང་ཡུལ་སྐྱིད་པའི་ས། །ཡང་སྐྱིད་པདྨ་འདབ་བརྒྱད་ནས། །སྦྲ་
རི་སྨུག་མོའི་ནང་བཅུད་དེ། །འགྲན་མེད་དམག་གི་སྤྱི་ཁྱབ་ལ། །ཐོག་རི་གཡུ་
འབྲུག་དགྲ་འདུལ་ཟེར། །འགྲན་མེད་བྱང་གི་བློན་པོ་ཡིན། །དེ་ནས་ཉོན་དང་
127



གོ་ར་ཚྭ་རྫོང་།
སྟག་རིའི་དཔུང༌། །གནམ་ལྕགས་ཐོག་གི་སྟོབས་རྩལ་དེ། །གཙང་ཆེན་ཆབ་ལ་
མ་འགྲིམ་ཐལ། །རྣོ་ཆོད་རལ་གྲིའི་སོ་ཁ་དེ། །གོར་མོ་རྡོ་ལ་མ་འགྲམ་ཟེར། །
འདོ་ཆེན་རྟ་ཕོའི་བང་རྩལ་དེ། །འཁྱག་དཀར་ཐོག་ལ་མི་འགྲིམ་ཟེར། །བྱང་
ཡུལ་དཔའ་བོའི་དཔའ་རྩལ་དེ། །སྟག་བློན་གདོང་ལ་མི་འགྲིམ་ཟེར། །གཅིག་ཏུ་
འཕྲང་ལམ་དོག་དང་གཅིག །གཉིས་སུ་རྫ་ལམ་ངན་དང་གཉིས། །གསུམ་དུ་
བཀག་མ་ངར་བ་བཅས། །བསམ་ཐོག་འགྲོ་བ་ཁག་པོ་གདའ། །ཁྱེད་རྣམས་
བསམ་པ་ག་འདྲ་ཡོད། །འདི་བབ་བསམ་ན་གྲོས་ལ་སྨྲས། །ང་རང་བསམ་
ཕྱོགས་ཨེ་འདྲ་འགི། །དར་སེང་དཀར་མོའི་བུ་རྒྱུད་དེས། །བུ་ཡུག་མ་ཤོག་སེང་
ཕྲུག་མིན། །མཁའ་ལྡིང་ཁྱུང་གི་བུ་རྒྱུད་དེས། །སྟོང་ལམ་མ་ཟིན་ཁྱུང་ཕྲུག་མིན། ། །
བྱང་ཡུལ་རྒོད་པོའི་ཁས་ལེན་དེས། །ལམ་འཕྲང་མ་ལོན་དཔའ་བོ་མིན། །གཡས་
རུའི་རུ་འདྲེན་སྟག་རིའི་དཔུང་། །མ་སྡོད་རྒོད་ཧྲག་ཉིས་བརྒྱ་དེ། །དོ་ནུབ་ནམ་
གྱི་ཐོ་རེངས་ཁར། །རྫ་གཡས་རུའི་ལམ་འཕྲང་ཨི་ཆོད་ལྟོས། །མ་ཆོད་སོ་ར་འོག་
མ་ལ། །གཅིག་ཤི་རོ་ལ་མ་བལྟ་བར། །རྦབ་རྒོད་བཞིན་དུ་འགྲིལ་ལ་ཤོག །
གཡོན་རུའི་རུ་འདྲེན་སྟག་རིའི་དཔུང་། །མ་སྡོད་སེལ་གདམ་ཉིས་བརྒྱའི་དཔུང་།།
དོ་ནུབ་ཟླ་བའི་དཀར་ལམ་ལ། །རྫ་གཡོན་རུའི་ལམ་འཕྲང་ཨེ་ཟིན་ལྟོས། །མ་
ཟིན་སོ་ར་བར་མ་ལ། །སེར་རྒོད་བཞིན་དུ་བྲབ་ལ་ཤོག །ང་རང་དཀྱིལ་རུའི་
ལས་དམག་དེས། །སྐྱ་རེངས་ཤར་ནས་དཀྱིལ་ལམ་བཟུང་། །ཤི་ན་དུར་ས་སང་
ཉིན་འདེབས། །གསོན་ན་རྟིང་མ་སང་ཉིན་ལེན། །ལས་ཅི་མ་ཡིན་ལ་བསྡད་
ཞན་འདྲ། །རྗེ་རྒྱལ་པོའི་ཞབས་ཞུས་མ་འགྲུབ་ན། །ཉིན་ཅི་འགྲོའི་དགྲ་ལན་ཅི་
ལ་ལོན། །སྡུག་སྟག་གཟིག་ཙམ་ལ་ཞེད་པས་ན། །དགྲ་གླིང་དཀར་གདོང་ལ་ཅི་
ཞིག་བྱེད། །མི་ཤོར་ཤ་ལན་ཅི་འདྲ་ལེན། །ཟོག་ཤོར་ར་མདའ་ཅི་ལ་ལོན། །མི་
128



སངས་
གྱད་ཀྱི་དཔའ་བོ་མི་ལྔ་ཤོར།
སྡོད་སྒར་ལ་འབེབས་ནས་འགྲོ། །ལས་དེ་ལས་བྱེད་རྒྱུ་ཅི་ཡང་མེད། །རེད་ཨེ་
བསམ་འདིར་ཚོགས་སྟག་རིའི་དཔུང་། ། གོ་ན་རྣ་བའི་བཅུད་ལ་ཞོག །མ་གོ་
གླུ་ལ་འགྲེལ་བ་མེད། །
ཅེས་གླུ་དེ་ཙམ་བཏང་བ་ན་ཐམས་ཅད་ནས་དེ་ལས་བྱ་ཡུལ་མི་འདུག་པས་་
རང་རེ་རྣམས་འཆི་བ་སྲོག་ལ་མི་ལྟོས་པ་ཐག་ཆོད་པ་ཞིག་བྱེད་ཟེར་ནས་གྲོས་་་་་
འཆམ་སྟེ་ཉི་མ་དེའི་ནུབ་མོ་གཡས་རུ་དང་གཡོན་རུ་གཉིས་ནས་ཧྲག་ཐུས་ཀྱི་རུ་་་་
འདྲེན་དཔུང་བཅས་ཉིས་བརྒྱ་རེ་ལྔ་གཉིས་གཡས་གཡོན་གྱི་རི་ལ་འཛེག་པས་རྫ་་་
རྡོ་ཧྲག་པ་དང་རྫ་འགྱིང་ཆེ་བས་རྟ་རྣམས་ཐར་པའི་རེ་བ་མ་བྱུང་བས་ལྔ་ཡི་སྐུང་
ལུང་ཞིག་ལ་རྟ་རྣམས་བཞག་སྟེ་རྐང་ཐང་དུ་རིམ་བཞིན་སོང་བ་སྟག་སྒར་བར་མ་
དང་འགོ་མ་གཉིས་ཀྱི་ཐད་ཙམ་ལས་ཡན་ཆོད་ལ་ཐོན་པའི་རེ་བ་མ་བྱུང༌། དེའི་
དུས་སུ་དམག་དཔོན་གཡུ་འབྲུག་གི་དཔུང་དེ་ནམ་མ་གསལ་གོང་དུ་ལམ་གཞུང་་་
ནས་རི་བོ་ལ་སྨུག་པས་གཡོག་པ་ལྟར་རིམ་བཞིན་ཆས་བྱུང་བ་སོ་ར་འོག་མའི་་་་་
དམག་སྒར་ནས་མདའ་དང་རྦབ་བཅས་མང་པོ་འཕང་བས་བྱང་དམག་མང་པོ་་་་
བསད་དེ་བྱུང་བར། བྱང་བློན་དང་ཁས་ལེན་རྣམས་ཀྱིས་ཕྱིར་འགྱེད་མེད་པར་
ཆག་རའི་རྩ་བར་ཤི་བ་མིག་གིས་མ་བལྟས་རྨས་པ་བདག་པོ་མ་བརྒྱབ་པར་རང་་་་
སྲོག་ལྟོས་མེད་ཀྱིས་ལན་ཅི་འབྱོར་བྱས་ཏེ་བྱུང་ཞིང་། ལྷག་པར་བྱང་གི་བློན་པོ་
རྣམས་རྦབ་རྒོད་འགྲིལ་བ་ལྟར་ཆག་ར་ལ་མདའ་མང་པོ་བརྡེགས་པས་ལིང་རེས་་་
ཕབ་ནས་ནང་དུ་སྟག་གཟིག་གི་དམག་སུམ་ཅུ་ཙམ་བསྒྲལ་བྱུང་བར། ད་རུང་
ཡང་སྟག་དམག་གིས་མདའ་མདུང་རྦབ་བཅས་ཁ་བ་བབས་པ་ལྟར་འཕངས་པས་
བྱང་དམག་བཞི་བཅུ་ཙམ་བསད་པ་དང༌། དམག་དཔོན་ཐོག་རི་གཡུ་འབྲུག་
དགྲ་འདུལ་དེ་འདོ་བ་བྲ་ནག་ཤ་ཟན་གྱི་གོང་ནས་ཕ་བོང་འབྲོང་གཡག་གི་ཚད་་་་
129



གོ་ར་ཚྭ་རྫོང་།
ཙམ་ཞིག་བླངས་ཏེ་ཆག་ར་ལ་བརྒྱབ་པ ས་ཆག་རའི་མདུན་ངོས་ལྷག་མེད་དུ་་་་་་
གཏོར་ཏེ་རྡོ་ཟེར་གྱིས་ནུབ་དམག་ལྔ་བཅུ་ཙམ་བསད་དེ་ཤར་རྒྱག་གིས་མཆོང་་་་
ནས་རལ་གྲིའི་ངར་ལ་དམག་མང་པོ་ཆག་ཉིལ་དུ་བཏང་། ཡང་སྟག་རི་གློག་
ལྕམ་འཕར་མ་དེས་མདའ་འཕངས་ནས་ཆག་ར་གཏོར་ཏེ་ནང་དུ་མཆོང་ཞིང་་་་་་
ནུབ་དམག་རྣམས་ཆག་ཉིལ་དུ་བཏང་། དེའི་དུས་སུ་སྟག་ཕྲུག་གློག་འོད་དང༌།
སྟག་གཟིག་གི་བློན་པོ་གྱད་མི་ནམ་མཁའ་དགྲ་འདུལ་བཅས་ནས་གདོང་བླངས་་་་
ཏེ་བྱང་དམག་མང་པོ་རལ་གྲིའི་ངར་ལ་དྲངས་པས། སྟག་རི་གློག་ལྕམ་འཕར་མ་
དེས་འདོ་བ་རླུང་ནག་གི་ཁ་ཅུང་འཐེན་ཏེ། ངར་ཆེན་གྱི་རལ་གྲི་ནམ་མཁའ་ལ་
ཕྱར་ཞིང་སྟོང་འཇིགས་མེད་པའི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མཁྱེན་ཅིག་སྲོག་བདག་འབར་བ་རྩལ། །བྱང་རྒྱལ་དབུ་འཕང་དགུང་ལ་བསྟོད། །
མཁྱེན་གཉིས་བདུད་བཙན་ཧ་བ་ལྷ། །རང་ཕྱོགས་བུ་རྟའི་ཁ་འཛིན་གྱིས། །
མཆོད་པའི་མི་ལ་སྡོང་གྲོགས་མཛོད། །ས་འདི་རྫ་གཉིས་ར་བ་ལ། །སྟག་སྒར་ཁྲ་
མོའི་ཡར་ཟུར་རེད། །ང་འདྲ་བྱང་ཡུལ་བྱང་གི་སར། །ཁ་གཞི་དྲེད་ཀྱི་ར་བ་
ནས། །ཡང་གཞི་རྩ་ར་སྨུག་ཐང་ནས། །སྦྲ་རྫོང་ཁྱུང་ནག་སྒྲོ་གུར་ནས། །ངར་
མའི་ནང་གི་ཡང་ངར་དེ། །སྟག་རི་གློག་ལྕམ་འཕར་མ་ཟེར། །མ་ཐུབ་དགྲ་ཡི་
ལྟག་བདུད་རེད། །མ་ནུས་གཉེན་གྱི་སྐྱོར་རོགས་ཡིན། །དེ་ནས་ཉོན་དང་སྟག་
གཟིག་དཔུང་། །ཡང་དགོས་མི་དམར་རག་པ་སྐྱ། །རྒོད་མདོག་ཁ་ཕོ་ཐགས་སེ་
ཐག །སྐྱོན་མདོག་སྨྱུག་སྐུ་ཐ་ར་ར། །ཚོད་མི་ཟིན་བུ་ལ་ནོར་ཡ་མེད། །ཁྱོད་དེ་
འདྲའི་རྒོད་པོ་ཡིན་པས་ན། །ཡར་འགྲོ་གླིང་ལ་མི་འགྲོ་ནི། །ཤ་ཤོར་ཤ་ལན་མི་
ལེན་ནི། །རྒྱུ་ཤོར་རྩ་ར་མི་བྱེད་ནི། །དོན་མེད་བྱང་ལམ་ཅི་ལ་བཀག །ཉེས་
130



རྒྱུད་ཀྱི་དཔའ་བོ་མི་ལྔ་ཤོར།
• ·**
：
：
* * 1
མེད་དམར་བསད་ཅི་ལ་བཏང་། །ད་ཐོན་རྒྱུ་གྲུབ་རྒྱུ་ཚར་ནས་ཐལ། །གཡུ་
འབྲུག་སྟོང་ལམ་འགྲིམ་པའི་དུས། །ནུས་མེད་ཨ་མྱེས་ཐུན་གཏོར་བྱུང་། །འབྲས་
དྲུག་ཐང་ལ་མ་བཀྲམ་ན། །གནམ་ལྕགས་སེར་བ་ཅི་ལ་ཟེར། །རྟ་བདུན་དགུང་
ནས་འཕྱོ་བའི་དུས། །ཆུ་འཛིན་སྨུག་མོས་ཟེར་ལམ་བཀག །གངས་དཀར་ཆབ་
ལ་མ་དྲོངས་ན། །ཁྲི་གདུགས་ཉི་མ་ཅི་ལ་ཟེར། །བྱང་དམག་གླིང་ལ་ཆས་པའི་
དུས། །སྟག་གཟིག་སྔར་མས་ལམ་འཕྲང་བཀག །ངར་རྒོད་མགོ་སྐེ་མ་ཕྲལ་ན། །
བྱང་བློན་ཟེར་བ་སུ་ལ་ཟེར། །ད་ནངས་ཞོགས་ཀྱི་རྟིང་མ་ལ། །དཔུང་ཆེན་
འབུམ་དམག་ཁ་ལོ་སྒྱུར། །བསྒུག་ར་ཁྲ་མོ་རྨང་ནས་གཏོར། །ནང་ཡོད་དཔའ་
བོ་གཅིག་མེད་བསད། །ཡིན་ན་རྒོད་པོ་དེ་འདྲ་ཡིན། །དེ་བས་གདོང་ལེན་རག་
པ་སྐྱ། །ཁྱོད་དང་ང་རང་གཉིས་པོ་འདི། །ཚེ་སྔོན་སྲོག་གི་འབྲེལ་བ་འདྲ། །ད་
ནངས་ནམ་མཁའ་ལང་ལེ་དང༌། །དོ་དགོང་མུན་ཆུ་རུབ་པ་གཉིས། །འཆི་
བདག་ཞགས་པས་ཟིན་ལེ་གསུམ། །བཟུར་རྒྱུ་མེད་པའི་ལས་གསུམ་རེད། དོ་
དགོང་ཉི་མའི་ཕྱི་དྲོ་ལ། །དཔའ་ཁྱོད་རང་རྒྱལ་ན་དེ་རྒྱལ་གྱིས། །ང་རང་རྒྱལ་
ན་ཡང་རྒྱལ་བྱེད། །དགྲ་མགོ་ཕྱི་ཤད་བསྡམ་ནས་འགྲོ། །གོ་ན་རྣ་བའི་བདུད་རྩི་
ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཤིང་རྔམ་སྟོབས་སུ་མཆོང་བྱུང་བར་སྟག་ཕྲུག་དང་་་་
གདོང་འཕྲད་ཅིང་རལ་གྲི་གཡུག་བསྐོར་མང་པོ་བྱས་ཀྱང་དབྱེར་མ་ཆོད། དེ་
ནས་རལ་གྲི་ཤུབས་ལ་དྲངས་ཏེ་ཁྲབ་ཆེན་དཔུང་འཛིང་ཇ་ཡུན་ཙམ་བྱས་པར་་་་་
གཉིས་ཀ་རྟ་ཐོག་ནས་ལྷུང་སྟེ་ཐང་འཛིན་རིང་ཙམ་བྱས་ཀྱང་འདྲ་འདྲ་ལས་་་་་་
དབྱེར་མ་ཆོད་པར་ཐང་ཆད་དེ་སོ་སོར་བྱེར་ཞིང་སླར་རྟ་ཐོག་ཏུ་བུད་ནས་དམག་
ཁྲོད་དུ་མཆོང་སྟེ་མི་རྟ་མང་པོ་རལ་གྲིའི་ངར་ལ་དྲངས། དེའི་གཡས་ཕྱོགས་ནས་
་་
""
་
་
་
་
，
，
131



གོ་ར་ཚྭ་རྫོང་།
གཡུ་འབྲུག་དགྲ་འདུལ་དེ་རྦབ་རྒོད་འགྲིལ་བ་ལྟར་མཆོང་ཞིང་སྟག་གཟིག་གི་་་་་
དམག་ཆག་ཉིལ་དུ་བཏང་བར། གྱད་མི་ནམ་མཁའ་དགྲ་འདུལ་དང་གདོང་
ཐུག་པས། དང་པོ་མདའ་འགྲན་ཐུང་ཙམ་དང་དེ་ནས་མདུང་འགྲན་ཡུད་ཙམ་
བྱས་པས་བྱང་བློན་གྱི་མདུང་དེ་སྟག་བློན་གྱི་ཕོ་བ་ལ་ཐེབས་པས་རྒྱབ་ནས་མདུང་
སོ་ཐོན་པ་དང་། སྟག་བློན་ངར་ཆེན་གྱིས་གྲི་གཅིག་བཏབ་པས་མདུང་སྐེ་བཅད།
ཡང་གཅིག་བཏབ་བྱུང་བ་བློན་གཡུ་འབྲུག་གི་རྨོག་དེ་ཁ་གཉིས་སུ་བཏང་ཞིང་་་་་
རྒྱལ་མཚན་རྔ་འཕྲུ་བཅས་ཐང་དུ་འཕང་། བྱང་བློན་ནས་གྲི་གཅིག་བཏབ་པས་
སྟག་བློན་ནམ་མཁའི་གཞོགས་གཡས་ཀྱི་ཕྲག་གོང་ནས་གཡོན་གྱི་མཆན་འོག་བར་
གཤགས་ཏེ་རྟ་ལས་ལྷུང་ནས་འདས། དེ་ནས་ཆག་རའི་སྟག་གཟིག་དམག་
རྣམས་ལ་བྲོས་ལུང་འཐོར་དུ་སོང་སྟེ། བྱང་བློན་རྣམས་ནས་གུར་དང་ཀ་ཆ་ཕྲན་
བུ་རེ་བསྡུས་ཏེ་ས་བཟུང་། སྟག་གཟིག་གི་སྟག་ཕྲུག་གློག་འོད་གཙོས་འཕྲོས་ལུས་
རྣམས་བྲོས་འཐབ་ངང་ནས་སྟག་སྒར་གོང་མ་ལ་ཕྱིར་འགྱེད་བྱས། དེ་དང་དུས་
མཚུངས་ཀྱིས་བྱང་གི་རྫ་བཟུང་གི་དཔའ་བོ་རྣམས་བསྒུག་ར་བར་མའི་ཐོག་ཏུ་་་་
རྦབ་རྒོད་འགྲིལ་བ་ལྟར་བབས་ཤིང་རྒྱོབ་སོད་འབྲུག་སྒྲ་འུར་འུར། མདའ་
མཚོན་སེར་བ་འབེབས་འབེབས་རྦབ་རྡོ་རྫ་རི་ཉིལ་ཉིལ་བྱས་ཏེ་བྱུང་བ། སྟག་
གཟིག་གི་གྱད་མི་དཔུང་དང་བཅས་པས་མདའ་མང་པོ་འཕངས་པས་བྱང་དམག་
མང་ཙམ་སྒྲིལ་བ་དང་མཉམ་དུ། བྱང་བློན་སྟག་རི་མཁར་ཆེན་འབུམ་ཐུང་
གཙོས་སྟག་རི་རྣམས་ངར་ཆེན་གྱིས་རྐང་ཐང་དུ་བསྒུག་ར་བར་མའི་ཐོག་ཏུ་་་་་་
བབས་ཏེ་སྟག་དམག་མང་པོ་ཕབ། ཕར་ཡང་གྱད་མི་གསུམ་དང་དཔུང་བཅས་
ཀྱིས་ཤི་འཐབ་བྱས་པས་བྱང་དམག་ཉི་ཤུ་སྐོར་བསད། དེ་དང་དུས་མཚུངས་རྫ་
རི་གཡོན་ལོག ས་བྱང་དཔུང་དེ་རྣམས་ཀྱང་ཀི་བསྭོ་བཏང་ཞིང་ཚུར་མཆོང་། །
132



བ
)
རྒྱུད་ཀྱི་དཔའ་བོ་མི་ལྔ་ཤོར།
མདའ་ནས་བྱང་བློན་གཡུ་འབྲུག་གི་དཔུང་དེས་ཀྱང་ལམ་སོ་བཟུང་སྟེ་ཕྱིར་་་་་་་
འགྱེད་མེད་པར་གཤར་སྟེ། རུ་གསུམ་གྱི་དཔུང་དམག་དེ་ཕྱོགས་ཁག་གཅིག་ཏུ་
བསྒྲེལ་ཏེ་སྟག་གཟིག་གི་དམག་དེ་ཆག་ཉིལ་དུ་བཏང་བྱུང་བར། སྟག་ཕྲུག་གློག་
འོད་གཙོས་གྱད་མི་རྣམས་དང་དམག་མང་རྣམས་ཀྱང་ཤི་བ་སྲོག་ལ་ལྟོས་མེད་་་་་
ཀྱིས་དཔུང་འཐབ་ཇ་ཡུན་ཙམ་བྱས་པས། སྟག་གཟིག་གི་དམག་རྣམས་ཆག་
ཉིལ་དུ་བཏང་བྱུང་བར། སྟག་ཕྲུག་གློག་འོད་དེས་ངར་ཆེན་གྱིས་བྱང་དམག་
བཞི་བཅུ་ཙམ་མཚོན་ལ་དྲངས་པ་དང་མཉམ་དུ། སྟག་རི་མཁར་ཆེན་འབུམ་
ཐུབ་དེས་གདོང་བཀག་སྟེ། ཡ་སྟག་བློན་རག་པ་སྣང་འདོད་ཅན། དུས་ལིང་
ལོག་དམག་གི་གཞི་དཀྱིལ་ན། དཔའ་རང་ཚོད་ཟིན་ན་ཨི་མི་དགའ། ཞེད་མ་
འདུག་དཔའ་བོའི་གླུ་ལ་ཉོན། ཞེས་ཟེར་ནས་གླུ་འདི་བྱང་གླུ་འགྱུར་ཆེན་ལ་
དྲངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
འབར་བ་ཧ་བ་ཕོ་ལྷ་རྣམས། །མ་གཡེལ་དཔའ་བོའི་སྡོང་གྲོགས་གྱིས། །ས་འདི་
རྫ་གཉིས་ར་བ་ཟེར། །དཔའ་བོས་དགྲ་མགོ་ལེན་ས་རེད། །སྔར་མས་བྲོས་ལམ་
བཙལ་ས་རེད། །ང་འདྲ་བྱུང་ཡུལ་གཡང་ར་ནས། །སྦྲ་རི་སྨུག་པོ་འབྲོང་འདྲ་
ནས། །རྟིང་མ་དཔུང་གིས་གཅོད་མི་ལ། །སྟག་རི་མཁར་ཆེན་འབུམ་ཐུབ་ཟེར། །
ཕར་འགྲོ་དམག་གི་སྔོན་མ་ཡིན། །རྟིང་མ་བླངས་བླངས་བཤད་ཚོད་མེད། །ཚུར་
ཡོང་དམག་གི་རྗེས་མ་ཡིན། །ནོམ་ཚུར་ལེན་ཕར་ལ་གཏོང་མི་མིན། །གནའ་མི་
རྒན་པོའི་ཞལ་རྒྱུན་ལ། །རྫོང་བཙན་པོ་བུ་ཚས་བཟུང་རེས་ཡོད། །གཡུ་བྱུ་རུ་བུ་
མོས་འདོགས་རེས་ཡོད། །གཏམ་ཐོག་ཏུ་ཨི་བྱུང་རག་པ་སྐྱ། །རྫ་ཁྲབ་ཁྲོབ་
གཡའ་མའི་བསྒུག་ར་དེ། །རྫོང་བཙན་དོ་ཨི་བ སམ་རག་པ་གཡབ། །དམག་
133



གྲོ་ར་ཚྭ་རྫོང་།
，
་
，
དཔུང་ཉུང་ཇག་པ་འཐོར་བུ་དེ། །དཔུང་ཧྲག་དོ་ཨི་བསམ་རང་སྣང་ཅན། །
ངེད་བྱང་ཡུལ་ཉེས་མེད་རྟ་ཇག་རྒྱུག །རྟ་འདོ་ཆེན་སྔོ་ཁྲ་རླུང་ལྡེམ་དེ། །འགྲོས་
བཟང་དུ་ཨི་བསམ་རང་འདོད་ཅན། །གླིང་སྟག་རོང་བློན་པོའི་བཀའ་དྲིན་དེ། །
ཁེབས་ཚེ་དོ་ཨི་བ སམ་མཐོ་འདོད་ཅན། །ངེད་བྱང་ཡུལ་རྒྱལ་པོའི་ལས་དམག་དེ།།
བྲོས་མི་མ་ཡིན་འཐབ་མི་ཡིན། །འཐབ་ནས་རྟིང་མ་ལེན་མི་ཡིན། །དགུང་གི་ཁྲི་
གདུགས་ཉི་མ་དེ། །སྡོད་མི་མ་རེད་འགྲོ་མི་རེད། །གླིང་བཞིའི་ལྟད་མོ་བལྟ་མི་
རེད། །མཐའ་བཞིའི་ཡར་ཆབ་གཙང་པོ་དེ། །འཁྱིལ་མི་མ་རེད་འབབ་མི་རེད། །
ལུང་གསུམ་ཧུབ་ལ་དྲོངས་མི་རེད། །གླིང་དཀར་མ་ངན་ཇོ་རུ་ལ། །རྫུ་འཕྲུལ་ཅི་
འདུག་ད་རེས་བལྟ། །དཔའ་རྟུལ་ཕོ་ཁྲོམ་སུམ་ཅུ་ལ། །དཔའ་ངར་ཅི་འདུག་ད་
རེས་བལྟ། །རྒྱལ་དགུའི་ཇག་ཚོགས་མགོ་ཡན་ལ། །ནང་མཐུན་ཅི་འདུག་ད་རེས་
བལྟ། །ཁྱོད་གོ་ཤེས་ཡིན་ན་རྣ་བར་ཞོག །བསམ་ཤེས་ཡོད་ན་མགོ་སྒུར་གྱིས། །
བྱང་སྟག་དཔུང་པ་མཉམ་གཤིབ་བྱེད། །ཤ་ལན་ཟོག་ཤོར་གླིང་ནས་ལེན། །མ་
ཤེས་དཔའ་བོའི་གདོང་ལ་ཤོག །དཔའ་རྟགས་མགོ་འཕྲུ་བྱང་ལ་ཁུར། །ཤི་ན་མི་
འགྱོད་ཕ་ཡི་བུ། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཤིང་མཆོང་གྲབས་བྱས་པ་ན། སྟག་ཕྲུག་གློག་འོད་
དེས་རལ་གྲི་ནམ་མཁའ་ལ་ཕྱུར་ཏེ། ཁྱོད་དེ་འདྲའི་རྒོད་པོ་ཡིན་ན་དང་པོ་ང་ཡི་
གླུ་འདི་ཉོན་ཨང་ཟེར་ནས་སྟོང་འཇིགས་མེད་པའི་གླུ་འདིར་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་ལྷོ་སྤྲིན་འཁྲིགས་པའི་དབུས། །ཕོ་ལྷ་འབྲུག་ཞོན་རྔམ་པ་མཁྱེན། །མ་
ཐུབ་དགྲ་བོ་ཨར་ལ་གཏོད། །བླ་རི་རྫོང་ལྷ་དཀར་ཆུང་མ ཁྱེན། །ཡུལ་བདག་བྲེ་
ལེ་སོག་དཀར་མཁྱེན། །རང་ཕྱོགས་བུ་རྟའི་ཁ་འཛིན་གྱིས། །རྟིང་མ་རང་གི་
134



གྱུད་ཀྱི་དཔའ་བོ་མི་ལྔ་ཤོར།
ལག་ལ་ཞོག །ས་འདི་བྱང་ཐང་ཡངས་པའི་གནས། །རྫ་གཉིས་གཡའ་མའི་ཁོང་
སེང་རེད། །སྔར་མས་རྫུན་གླུ་ལེན་ས་རེད། །དཔའ་བོས་དཔུང་པ་ངོམ་ས་རེད། །
ང་འདྲ་ཁྱོད་ཀྱིས་མ་ཤེས་ན། །ནུབ་སྟག་གཟིག་ནོར་གྱི་ས་ཆ་ནས། །ལྷོ་སྟོང་སྡེ་
བདུན་གྱི་འབུམ་དཔོན་ལ། །སྟག་ཕྲུག་གློག་འོད་མིང་དུ་འབོད། །དཔའ་དགྲ་ཤ་
ཟ་བའི་དཔའ་རྟུལ་ཡིན། །བྱང་ཡུལ་དམག་གི་གདོང་ལེན་ཡིན། །རྫ་འཕྲང་རིང་
མོ་ཚུན་ཆད་ལ། །མགོ་མེད་བམ་ཐང་བཀྲམ་མི་ཡིན། །བྱང་ཡུལ་ཇག་པའི་
དཔུང་ཚོགས་དེ། །བརྒྱ་ལུག་སྤྱང་ཀིས་བསད་བསད་བྱས། །བྱང་བློན་བྱིས་ཆུང་
གཤོག་ཐོག་དེ། །ལྕགས་ཁྲས་དགུང་ནས་གཏོར་གཏོར་བྱས། །མ་ཤེས་བྱང་མི་
ཡོད་ཚོད་མིན། །དེ་ནས་ཉོན་དང་སྟོང་གཏམ་ཅན། །ཁྱོད་རང་ཟེར་བ་དེ་རང་
རེད། །དགུང་གི་ཁྲི་གདུགས་ཉི་མ་དེ། །གླིང་བཞི་གསལ་བ་ཡིན་བསམ་ཡང་། །
སྟག་བློན་སྒྲ་གཅན་ཁྱབ་འཇུག་ཡོད། །མུན་པ་ཨི་གསལ་དོ་དགོང་བལྟ། །མཐའ་
བཞིའི་ཡར་ཆབ་གཙང་པོ་དེ། །ལུང་གསུམ་བསྒྲོད་མི་ཡིན་པས་ན། །གྲུ་ཤེན་
ཟམ་པ་སྟག་བློན་ཡིན། །སྐྱེ་འགྲོ་ཨི་འགོག་དོ་དགོང་བལྟ། །བྱང་དམག་བྱིས་ཁྱུ་
ཕྱུག་མོ་དེས། །གླིང་དཀར་འབུ་ལ་རེ་བས་ན། །ལྕགས་ཁྲ་ཧོར་པ་སྟག་བློན་ཡོད།།
འབུ་རྒུམ་ཨི་ཐུ་དོ་དགོང་བལྟ། །གླིང་གི་གེ་སར་རྒྱལ་པོ་དེ། །སངས་རྒྱས་བསྟན་
པའི་སྲོག་ཤིང་རེད། །དབུ་ནག་བོད་ཀྱི་ལྷ་སྐལ་རེད། །རྫོང་ཆེན་བཅོ་བརྒྱད་
བདག་པོ་རེད། །ནག་ཕྱོགས་བསྒྲལ་བའི་དེད་དཔོན་རེད། །བྱང་མིས་འགྲན་
བསམ་ཤ་རེ་ཚ། །གླིང་དཀར་སྟག་གཟིག་དཔུང་སྡེབ་གྱིས། །བྱང་ཡུལ་དབང་དུ་
བསྡུ་རྒྱུ་ཡིན། །ཟས་བཅུད་གཏེར་ཁ་ལེན་རྒྱུ་ཡིན། །བྱང་རྒྱལ་མགོ་ལག་ལེན་རྒྱུ་
ཡིན། །དགའ་དོ་བསམ་སོ་སྡུག་དོ་བསམ། །དེ་རིང་ཉི་མའི་གདོང་གོང་ལ། །
ཁྱོད་དང་ཡུ་གུ་གཉིས་པོ་འདི། །དང་པོ་རལ་གྲིའི་སོ་ལྟག་འཛིང་། །རྣོ་ཆོད་སུ་
135



གོ་ར་ཚྭ་རྫོང་།
ཆེ་ད་ལན་བལྟ། །དགྲ་མགོ་ཕྱི་རུ་གོང་ལ་བསྡམ། །དེ་ནས་བྱང་བློན་ལས་དམག་
བཅས། །རེ་རེ་བཞིན་དུ་མགོ་ལག་ལེན། །གོ་ཤེས་ཡིན་ན་རྣ་བར་གྱིས། །དཔྱད་
ཤེས་ཡིན་ན་མགོ་སྒུར་གྱིས། །
ཞེས་གླུ་དེ་ལྟར་བླངས་ནས་རྦབ་རྒོད་འགྲིལ་བ་ལྟར་སྟེང་དུ་མཆོང་བས་ཁོ་་་
ཡང་གོམ་གང་མ་གཟུར་ནས་རལ་འགྲན་བྱས་པས། སྟག་ཕྲུག་གི་རལ་གྲི་དེ་ཁོའི་
སྤྱི་བོར་ཐེབས་པས་རྨོག་ཁག་གཉིས་སུ་བཏང་སྟེ་ཀླད་པ་མ་ཟིན་ཙམ་རྨས་ཚབས་་
ཆེ་བར་བྱས་པས། ཁོས་ངར་ཆེན་རལ་གྲི་ཀླད་ལ་བསྐོར་ཏེ་ལན་གཉིས་བཏབ་
ཀྱང་མ་ཆོད། དེ་ནས་སྟག་ཕྲུག་གིས་རལ་གྲི་གཅིག་བཏབ་པས་སྐེ་དཔུང་
མཚམས་ལ་ཐེབས་པས་དཔུང་སོག་ཕྲལ་ཞིང་བྱུང་བས་མགོ་ལག་བླངས་ཏེ་ད་་་་་་
དུང་བྱང་དམག་གི་ནང་དུ་མཆོང་ནས་དམག་ལྔ་བཅུ་ཙམ་བཅོམ་ནས་བྱུང་བར།
བྱང་བློན་གཡུ་འབྲུག་གིས་མཐོང་བས་ཁོ་གར་རྒྱུགས་ཀྱི་རྗེས་བཞིན་དེད་པས་་་་་
བྱང་ཤར་མཚམས་ནས་གདོང་འཕྲད་པ་དང༌། གླུ་ལེན་སོགས་གང་ཡང་མེད་
པར་དང་པོ་མདའ་འགྲན་བྱས་པས་ཕམ་རྒྱལ་མ་བྱུང་། དེ་ནས་མདུང་འགྲན་ཇ་
ཡུན་ཙམ་བྱས་ཀྱང་དབྱེར་མ་ཆོད། དེ་ནས་རལ་གྲི་ཤུབས་ནས་ཕྱུང་སྟེ་གཡུག་
སྐོར་གསུམ་ཙམ་ནས་སྟག་ཕྲུག་ལ་གྲི་རྨས་ཆེ་བར་བྱུང་བས་ངར་ཆེན་གྱིས་བྱང་་་་
བློན་སྟེང་དུ་མཆོང་སྟེ་ལག་གཡོན་པས་ཁྲབ་ཀྱིས་ཐུང་རྩ་ནས་བསྡུས་ཤིང་གཡས་་་
པས་རལ་གྲི་མཐུར་ཁུག་གིས་ལན་གཉིས་བསྣུན་ཀྱང་མ་ཆོད་པར། བྱང་བློན་
གྱིས་གློ་རྐང་བསྣུན་པར་སྟག་བློན་གྱི་མཆན་འོག་ཏུ་ཐེབས་ཏེ་འདས། དེ་ནས་
སྟག་གཟིག་གི་དམག་རྣམས་དམག་དཔོན་ཤོར་བ་མཐོང་སྟེ་སྙིང་ལ་ཚེར་མ་ཟུག་་་
པ་ལྟར་གྱིས་ང་རྒྱལ་ལངས་ཏེ་གྲི་མཚོན་གང་ཟིན་གྱིས་ཇ་ཡུན་ཙམ་འཐབ་པས་་་་
བྱང་དམག་བརྒྱ་ཙམ་ཕབ། ཚུར་ཡང་ལྔ་བཅུ་སྐོར་བསད་དེ་འཁྲུག་འཁྲུག་ལང་
136



རྒྱུད་ཀྱི་དཔའ་བོ་མི་ལྔ་ཤོར།
，
ལང་གི་སྐབས་སུ་ལ་སྒར་མ་ཐོག་ནས་སྟག་གཟིག་དམག་རྣམས་གཡུལ་ཉེས་བྱུང་་་
བ་མཐོང་སྟེ། སྟག་བློན་བཙན་རྒྱལ་ཁ་ཤོ། གྱད་མི་ཨ་ཆུང་སྟག་ལ། གྱད་མི་
བཙན་རྒོད་དཔུང་དམར་གསུམ་ལ་དམག་བརྒྱ་ཙམ་བཅས་གྲུ་གུ་སྒྲིལ་བ་ལྟར་་་་་
བྱང་དམག་གི་ནང་དུ་མཆོང་སྟེ་ཇ་ཡུན་ཙམ་འཁྲུག་པས་ཕན་ཚུན་ཤི་བ སད་མང་
པོ་བྱུང་བ་ལས་ཁེར་བུད་གླུ་ལེན་ཐུབ་པ་སུ་ཡང་མ་བྱུང་། དེ་ནས་བྱང་བློན་
འཇིགས་མེད་བདུད་རྒྱལ་ཟེར་བ་དེས་མདུང་རིང་ཆུ་ཞག་འདྲ་བ་ཞིག་བཟུང་སྟེ་་་
སྟག་དམག་བཅུ་ཙམ་ཕབ་སྟེ། བཙན་རྒྱལ་གྱི་གདོང་དུ་དོམ་ནག་ཁྲོས་མ་བཞིན་
དུ་མཆོང་ཞིང་གླུ་ལེན་མེད་པར་མདུང་དེ་བཙན་རྒྱལ་ལ་ལན་གཉིས་བསྣུན་ཡང་་་
མ་ཡིག དེ་ནས་བཙན་རྒྱལ་ནས་གྲི་གཡུག་སྟེ་མདུང་སྐེ་བཅད་པ་དང་མཉམ་དུ།
ཁོས་གཡུག་དུམ་དེ་འཕང་ནས་རལ་གྲི་ཤུབས་ལས་ཕྱུང་སྟེ་གཡུག་བསྐོར་གསུམ་་་
གྱི་མཚམས་བཙན་རྒྱལ་གྱི་རལ་གྲི་དེ་ཁོའི་གྲུ་མོར་ཐེབས་ཏེ་གྲི་དང་ལག་པ་བཅས་
ས་ལ་ལྷུང་བས་ཁོས་ངར་ཆེན་གྱིས་ལག་གཡོན་པས་རལ་གྲི་ལ་འཇུས་ཏེ་བླངས་་་་
ཤིང་ལན་གཅིག་གཡུག་བྱུང་བས་ཁྲབ་གོས་ཧྲུག་གེར་བཏང་། ཡང་བཙན་རྒྱལ་
ནས་གྲི་གཅིག་བཏབ་པས་མགོ་ཡུང་རྡོག་བྲེག་པ་ལྟར་བྱས་ནས་བསད་ཅིང་མགོ་་་་
འཕྲུ་གོང་ལེན་བྱས། སླར་བྱང་དམག་ཉི་ཤུ་ཙམ་མཚོན་ལ་དྲོངས་པ་དང་མཉམ་
དུ་བྱང་བློན་གཡུ་འབྲུག་དགྲ་འདུལ། སྟག་རི་གློག་ལྕམ་འཕར་མ། བྱང་བློན་
ཆོས་རྒྱལ་འཇིགས་མེད་བཅས་ནས་གླིང་དཔུང་དཀྲུག་སྟེ་ཤི་བསད་ཁྲག་གི་འཁོར་
ལོ་བསྐོར་ཞིང༌། མི་ཡི་ཀི་སྒྲ། རྟ་ཡི་རྨིག་སྒྲ། མདའ་ཡི་ཤུགས་སྒྲ། མཚོན་གྱི་
སེར་སྒྲ་བཅས་ལྷ་དང་ལྷ་མིན་འཐབ་པ་ལྟར། མི་རོ་ཐང་ཤིང་འགྱེལ་འགྱེལ། མི་
ཁྲག་ཡུར་ཆུ་འབབ་འབབ། ཕར་རྒྱུགས་སྟག་མོ་མཆོང་མཆོང་། ཚུར་ཆས་རྦབ་
རྒོད་འགྲིལ་འགྲིལ་བྱས་ཏེ་ཉིན་ཕྱེད་བར་འཁྲུག་པས་ཤི་རྨས་མང་པོ་བྱུང་བའི་་་་་
137



གོ་ར་ཚྭ་རྫོང་།
ཇི
དུས་དེར། བྱང་བློན་གཡུ་འབྲུག་དང་བཙན་རྒྱལ་ཁ་ཤོ་གཉིས་གདོང་འཕྲད་
པར། བཙན་རྒྱལ་ཁ་ཤོ་ནས་རྟ་ཁ་བཀག་ཡོབ་ཆེན་མནན་ནས་གཞུ་མོ་རྭ་རྒོད་
འཁྱིལ་ཆེན་ནང་མདའ་མོ་རྔམ་པ་སྲོག་གཅོད་དེ་བཞག་ཅིང་མདའ་བསྐུལ་གྱི་གླུ་་་
འདི་ལྟར་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མཁྱེན་པས་གཟིགས་དང་སྟག་གཟིག་ལྷ། །སྡང་དགྲ་མ་བཞག་རྡུལ་དུ་རློག །
རང་ཡུལ་དཔུང་གི་སྐྱོར་མ་གྱིས། །དགྲ་སྲོག་ཆོད་ལ་དགྲ་ཁྲག་འཐུང་། །ས་འདི་
རྫ་གཉིས་ར་བར་ན། །སྟག་སྒར་ཁྲ་མོའི་འོག་རོལ་རེད། །སྔར་མས་བྲོས་པའི་
ལམ་སོ་རེད། །ཨར་ཇག་བསད་པའི་བཤས་ར་རེད། །ང་འདྲ་ཁྱོད་ཀྱིས་མ་ཤེས་
ན། །ནུབ་སྟག་གཟིག་ནོར་གྱི་ས་ཆ་ནས། །ནུབ་སྟོང་སྡེ་བདུན་གྱི་འབུམ་དཔོན་
ལ། །དཔའ་ལན་མེད་སྟག་བློན་བཙན་རྒྱལ་བུ། །བློན་ཞལ་དཀར་ཕེབས་པའི་སྐུ་
ཚབ་ཡིན། །དཔའ་ལན་མེད་གྱུད་པོ་སྟོབས་ཆེན་ཡིན། །དེ་ནས་ཉོན་དང་བྱང་
མའི་དཔུང་། །ཨ་མཚར་བ་ཨི་ཤེས་བྱང་ཡུལ་རྒྱལ། །གླིང་གེ་སར་མ་སད་སྟོབས་
བཅུའི་རྒྱལ། །ཕྱོགས་རྒྱལ་ཁབ་མང་པོས་མ་འགྲན་པར། །ཁྱོད་ཚོ་ཆུང་བྱང་གིས་
ག་ལ་འགྲན། །སྦལ་ངན་ལྕང་མོ་མགོ་ཅོག་མ། །འདམ་དཀྱིལ་གཤོག་འགྱུར་མི་
ཕོག་པར། །རྒྱ་མཚོའི་གདེང་ཚད་ལོན་མདོག་ཁ། །ཁྱིམ་བྱ་དེ་ཕོ་ཤ་ཞུ་ཅན། །
འཕུར་རྩལ་ར་བ་མི་བརྒལ་བར། །ནམ་མཁའི་མཐའ་རྒྱ་ཆོད་མདོག་བྱེད། །སུག་
ཐུང་བོང་བུ་དར་སྒྲ་ཅན། །ཐང་ཆེན་གོམ་པས་མི་འདུར་ལེ། །རྒྱུ་དབུས་ཐོད་པ་
གཏུགས་མདོག་ཁ། །བྱང་ཡུལ་ཚོ་ཆུང་ཇག་པའི་དཔུང་། །ལམ་པོ་རྒྱ་ལམ་མི་
ཟིན་ལེ། །དཔའ་རྟུལ་དཔུང་ལ་འགྲན་མདོག་ཁ། །ཁ་བརྙས་མ་རེད་ཞེ་བརྙས་
རེད། །བརྙས་ཆེས་ན་ཞེ་སྡང་གཏིང་ནས་འཁྲུག །ཟ་ཆེས་ན་མར་དཀར་ཞན་པ་
138



གྱད་ཀྱི་དཔའ་བོ་མི་ལྔ་ཤོར།
ལོག །ཟེར་བ་བོད་ལ་མི་དར་རམ། །ཁྱོད་བྱང་མིས་མ་བྱས་ཚོད་མེད་རེད། །
དང་པོ་ཉེས་མེད་རྟ་རྐུ་བཙུག །བར་དུ་འབུམ་དམག་ལམ་བསྒུག་བྱས། །ཐ་མ་
བྱང་དམག་ནུབ་ལ་བབས། །གྱད་མི་ལྔ་དང་རུ་འདྲེན་བདུན། །ཁྱབ་མ་སུམ་
བརྒྱ་ལྔ་བཅུ་ཙམ། །རྗེས་མེད་དམར་བསད་ཁྲག་ལ་བསྒྲེལ། །མ་ཟད་སྟག་ཕྲུག་
གློག་དམར་བུ། །ལྷོ་ཕྱོགས་དཔུང་གི་རུ་འདྲེན་ཡིན། །དམར་བསད་མགོ་འཕྲུ་
ཛར་རེ་བླངས། །དེ་ལན་མ་འཕྲོད་དཔའ་བོ་མིན། །མགྱོགས་པ་རྒྱུགས་པའི་དལ་
བུལ་དང༌། །མདའ་རྒོད་འཕེན་པའི་སྟོབས་མྱུར་གཉིས། །ངར་མ་གཡུག་པའི་རྣོ་
ཆོད་གསུམ། །ད་རེས་མེད་ན་རོ་དང་འདྲ། །གེ་སར་རྒྱལ་པོའི་དགྲ་ལྷ་དང་། །
རྫོང་ལྷ་དཀར་ཆུང་བྲེ་ལེ་སོགས། །མདའ་མོའི་ཁ་ལོ་བསྒྱུར་རོགས་གྱིས། །སྙིང་
གི་དཀྱིལ་དུ་ཐོག་ལྟར་སྐྱོབ། །གློ་བའི་དཀྱིལ་ལ་འཛེར་ལྟར་ཐོབ། །སོག་པའི་
ཟུར་ནས་རླུང་ལྟར་དོན། །ཕྱི་གཟུགས་དྲུག་བྱ་ཁྱིའི་ལྟོ་ལ་སྟེར། །ནང་དོན་དྲུག་
མདའ་མོས་ཧ་ལ་འཕེན། །བར་ཚོགས་དྲུག་རིགས་དྲུག་གྲོང་སྒོ་འགྲིམ། །ལས་དེ་
ལས་འགྲོ་ས་གཅིག་ཀྱང་མེད། །
ཅེས་གླུ་དེ་རྫོགས་པ་དང་མཉམ་དུ་མདའ་དེ་དགུང་ནས་གཟའ་རྒོད་རྒྱུགས་
པ་ལྟར་འཕངས་པས་བློན་གཡུ་འབྲུག་དེ། གླུ་ཚིག་ལ་ཡིད་དཔྱད་དེ་ཡོད་པར་
མདུན་གྱི་ནུ་མ་གཉིས་ཀྱི་ཁ་བར་ན་ཐོག་བབས་པ་ལྟར་ཐེབས་ཀྱང་ཁོ་འདུལ་བའི་
དུས་ལ་མ་བབ་པས་གནོད་མ་འཁྲུགས་མདའ་ཡི་ཤུགས་ཟེར་གྱིས་ཁོ་རྟ་ལས་ལྟུང་་
བ་དང་སྟག་དམག་གིས་ཀི་བསྭོ་བཏང་སྐབས། ཁོ་ལ་མོ་ཡར་ལང་སྟེ་རྟ་ལ་ཞོན་
ཅིང་། མདའ་འདོན་གཞུ་འདོན་གྱིས་རྟ་ཁ་བགག་ཡོབ་ཆེན་མནན་ནས། ཁྱོད་
དེ་འདྲའི་རྒོད་པོ་ཞིག་ཡིན་ན་མ་བྲེལ་བར་ང་ཡི་གླུ་འདིར་ཉོན་ཨང་ཟེར་ཏེ།
སྟག་མོའི་ངར་སྒྲ་ལ་དྲངས་པ་འདི་ལྟར་རོ། །
139



གོ་ར་ཚྭ་རྫོང་།
• ·**
：
：
* * 1
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྲོག་བདག་འབར་བ་ཁྲག་མིག་མ ཁྱེན། །དགྲ་ལྷ་ཐོག་རྒོད་རྡོ་རྗེ་མཁྱེན། །ཕོ་ལྷ་
ཧ་བ་བདུད་བཙན་མཁྱེན། །ཡུལ་ལྷ་ཟངས་ཡག་རྫ་དམར་མཁྱེན། །དེ་བས་ཡན་
ལ་འདི་མཁྱེན་མེད། །ས་འདི་བྱང་གི་རྫ་གཉིས་བར། །ང་འདྲ་ཁྱོད་ཀྱིས་ཅི་ལ་
ཤེས། །བྱང་སྟོད་སྐྱིད་པའི་གཡང་ར་ནས། །འབྲས་ཡུལ་བྱེ་མའི་གླིང་དྲུག་ནས། །
སྦྲ་ཆེན་མཐིང་ཤོག་ཕྱུག་མོ་ནས། །བློན་ཆེན་གཡུ་འབྲུག་དགྲ་འདུལ་ཟེར། །གོ་
ར་རྒྱལ་པོའི་བློན་ཆེན་ཡིན། །ཁྲ་མོ་དམག་གི་སྙིང་བཅུད་རེད། །སྟག་གཟིག་
ཡུལ་གྱི་གཤེད་མ་རེད། །གླིང་དཀར་ཁྲ་མོའི་དཔུང་ཡ་རེད། །དེ་ནས་ཧམ་ཆེན་
དམར་པོ་སྐྱ། །གླུ་ལེན་མདའ་འཕེན་ཤ་ར་ར། །འདོ་བའི་བང་བཏང་ཚུབས་སེ་
ཚུབ། །ཧ་མ་གོ་བུ་ལ་ནོར་ཡ་མེད། །དེང་ཚུར་ཆས་བྱང་གི་དཔུང་དམག་འདི། །
དོན་མེད་གླིང་ལ་ཅི་ལ་བབས། །ཉེས་མེད་སྟག་གཟིག་ཅི་ལ་བཅོམ། །བྱང་ཡུལ་
རྒྱལ་པོའི་ཕྱུག་ནོར་ལ། །ཆིབས་ཆེན་མགྱོགས་རྟ་འཕར་མ་དེ། །རྒྱ་ཟི་ལིང་ཡུལ་
ནས་ཉོས་ལེ་རེད། །ཁོག་སྟོད་གསེར་ལ་དགུ་བསྐོར་བྱས། །ཁོག་སྨད་དངུལ་ལ་
བཅུ་བསྐོར་བྱས། །ད་རུང་རྒྱལ་ཁ་ཐོབ་འདུག་ཟེར། །རྒྱུགས་རྟ་སྔོ་ཁྲ་རླུང་ལྡེམ་
དེ། །བྱང་བྱེ་རིའི་ཡུལ་ནས་གདམ་ཉོས་བྱས། །གཡག་རོག་ཆུང་ཉི་ཤུ་རྩ་ལྔ་བྱིན།།
རྒྱུག་ན་བསེར་མ་རླུང་ཡང་དོས། །དེ་གཉིས་གཙོས་བྱས་རྟ་དྲེལ་ལྔ། །ཉེས་མེད་
ཇག་ལ་བཅད་ནས་ཐལ། །གཏམ་འདུན་མའི་བར་མཚམས་མ་བྱུང་ཟེར། །
གནའ་མི་བོད་ཀྱི་གཏམ་དཔེ་ལ། །ཕ་བླ་མ་ཟེར་བའི་དམར་སེར་མཚོན། །ཆོས་
ཟབ་མོ་དོན་གྱི་གདམ་ངག་དེས། །དམའ་རིགས་དྲུག་དགེ་ལ་མི་བསྐུལ་བར། །
ཆོས་ཆགས་སྡང་གྲུབ་མཐའ་རྩོད་རྩོད་ནས། །རྒྱུད་ལོག་ལྟ་བྱས་པས་གཉིས་ཕུང་
བྱུང་། །ཚེ་ཕྱི་མ་ད་ཟེར་བ་དེ་ག་རེད། །གོང་དཔོན་པོ་ཟེར་བའི་སྟག་འཕྲུ་ཅན། །
་་
""
་
་
་
་
140



རྒྱུད་ཀྱི་དཔའ་བོ་མི་ལྔ་ཤོར།
ཁྲིམས་དྲང་དོན་གསེར་གྱི་གཉའ་ཤིང་དེ། །འབངས་ཉམ་ཆུང་བདེ་ལ་མི་བཀོད་
པར། །དགྲ་རྐུན་མའི་རྒྱབ་རྩ་བྱས་བྱས་ནས། །ཤོག་ཕན་ཚུན་མི་བདེ་གཉིས་
ཕུང་བྱུང་། །ཁྲིམས་དྲང་ལམ་ཟེར་ན་དེ་ག་རེད། །སྟག་རོང་རྐུན་པོའི་རྒྱབ་རྩ་
དེ། །ཁྲེལ་མེད་ཁྲམ་པ་ཇོ་རུས་བྱས། །བྱང་དམག་མི་འབེབ་ཀ་མེད་རེད། །སྟག་
གཟིག་ཡུལ་དང་བྱང་ཡུལ་གཉིས། །དགོས་མེད་རྩོད་པ་ཅི་ལ་རེད། །སེང་གེ་
དཀར་མོའི་རྩལ་ལམ་ལ། །རི་བོང་མཆོང་ན་རང་ཉིད་ཕུང་། །རྒྱ་སྟག་དམར་
པོའི་མཆོང་ལམ་ལ། །ཝ་མོས་འགྲན་ན་གད་ལ་ཚུད། །གེ་སར་རྒྱལ་པོའི་དམག་
སྲིད་ལ། །སྟག་གཟིག་འབྲང་ན་ཡུ་མེད་འགྲོ། །ད་རུང་འདྲ་མ་འདི་འདྲ་ཡོད། །
སྤྱང་ཐང་འདུར་འགྲོས་མང་བས་ན། །རྫི་བཟང་འུར་གྱིས་ཀླད་ཁྲག་གཏོར། །
ལྕགས་ཁྲ་འཇུམ་རྩལ་ཆེ་བས་ན། །དོང་རུ་གོར་མོ་རྡོ་ལ་བརྡབ། །གླིང་དཀར་
འགྲས་ཡ་མང་བས་ན། །རྒྱལ་བྱུས་སྟོབས་ཆེན་དཔུང་གིས་འཇོམ། །ཨེ་བདེན་དེ་
སྔོན་ལས་ལ་ལྟོས། །རྫ་འཕྲང་རིང་མོའི་འཕྲང་སྲུང་དེ། །གཅིག་མེད་རྩ་བ་བྱང་
གིས་ཕུད། །རྫ་གཉིས་བར་གྱི་སྟག་སྒར་དེ། །ཕྱེད་མེད་སྔོན་མོའི་མཚོན་ལ་
དྲངས། །ད་སྔོན་གདོང་ལེན་རྟ་དམར་སྐྱ། །སྟག་གཟིག་འབུམ་དཔོན་ཡིན་པས་
ཟེར། །ཧམ་པས་དཔུང་པ་ཁུར་ལེ་ཞིག །འགྲན་འདོད་གདོང་ལ་བཅར་ནས་
བྱུང་། །མ་བཞག་རལ་གྲིའི་ངར་ལ་དྲངས། །མགོ་ལག་ཁྲག་དམར་ཛ་རེ་ཁུར། །
སྙིང་ཚིམ་པོ་ཨེ་བྱུང་རྟ་དམར་སྐྱ། །ད་ལྟའི་གདོང་ལེན་རྟ་དམར་སྐྱ། །ཁྱོད་རང་
རྒོད་རྒོད་བྱས་ཞན་འདྲ། །རྟིང་མ་མི་ལོན་རང་སྲོག་ཕུང་། །དེ་ལས་འགྲོ་ས་ག་
ན་ཡོད། །དོ་དགོང་ཉི་མའི་ཕྱི་དྲོ་ལ། །སྒར་ཤུལ་དྲི་ཟའི་བཤུག་གླུ་ལེན། །མགོ་
མེད་རོ་ཡིས་བང་ཐང་བཀྲམ། །གུར་དང་ཀ་ཆ་ཧབ་ཐོབ་བྱེད། །དཔུང་དམག་
སྙེ་མ་ཐང་ལ་འབེབས། །མཁར་རྫོང་དམར་མོ་མེ་ལ་འདེབས། །བསོག་པའི་ཟས་
141



གོ་ར་ཚྭ་རྫོང་།
，
，
་་, ，
*， '',
*，
ནོར་ནོམ་ལ་སྤྱོད། །སྐྱེས་པའི་མི་དེ་མཚོན་ལ་བཀུམ། །ཨི་ཟེར་ལྟོས་ལ་མི་ཟེར་
ཉོན། །གོ་ན་རྣ་བའི་བདུད་རྩི་བྱོས། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ནས་མདའ་དེ་དགུང་ནས་སྐར་མདའ་ཆད་པ་ལྟར་་་
འཕངས་བྱུང་བས་བཙན་རྒྱལ་ལ་ཐེབས་པས་རྒྱལ་པོའི་སྐུ་འཇུག་ཁྲབ་ལྡན་བྱས་་་་
ཡོད་པའི་མཐུས་ཤ་ལ་མ་བབས་མདའ་ཟེར་གྱིས་རྟ་ནས་ལྷུང་གྲབས་བྱས་པར་ཁོ་
ངར་ཆེན་གྱིས་རལ་གྲི་ཕྱར་ཏེ་སྟེང་དུ་མཆོང་བྱུང་བར། བཙན་རྒྱལ་ཡང་ཐུགས་
རབ་ཏུ་འཁྲུག་སྟེ་གཡོ་བ་སངས་ཤིང་རལ་གྲི་བཏོན་ནས་རལ་ཁ་ཇ་ཡུན་ཙམ་་་་་
འགྲན་པས་ཕན་ཚུན་སུ་ལ་ཡང་མཚོན་མ་སོང་བས་སོ་སོར་བྱེར་ཞིང་། དཔའ་
ཚོད་བཟུང་ཞིང་དམག་ཁྲོད་ལ་རྒྱུགས་ཏེ་ཆག་ཉིལ་དུ་བཏང་། གྱད་མི་ཨ་ཆུང་
སྟག་ལ་གྱད་མི་བཙན་རྒོད་དཔུང་དམར་གཉིས་ནས་བྱང་དམག་མང་པོ་བཅོམ་་་
པས། སྟག་རི་གློག་ལྕམ་འཕར་མ་ནས་མདའ་ཞིག་འཕངས་བྱུང་བས་ཨ་ཆུང་
སྟག་ལའི་མདུན་གྱི་ནུ་མ་གཉིས་ཀྱི་བར་ལ་ཐེབས་པས་རྒྱབ་ནས་མདེའུ་ཐལ་གྱིས་
བུད་དེ་རྟ་ལས་ལྷུང་ཞིང་འདས། བཙན་རྒོད་ནས་མདའ་གསུམ་འཕངས་པས་
གློག་ལྕམ་ལ་ཐེབས་ཀྱང་མ་ཕིག་ཚུར་ཡང་མདའ་གཉིས་སྤྲིང་བྱུང་བ་ཐེབས་ཀྱང་
མ་གནོད། དེ་ནས་སོ་སོས་རལ་གྲི་ཤུབས་ནས་ཕྱུང་སྟེ་རལ་འགྲན་ཇ་ཡུན་ཙམ་
བྱས་ཀྱང་དབྱེར་མ་ཆོད་པར། བློན་གཡུ་འབྲུག་དེར་ཕྱིན་ཏེ་གྲི་གཅིག་བཏབ་
པས་བཙན་རྒོད་ལ་གྲི་རྨས་ཅུང་ཟད་བྱུང་བས་རྟ་ཁ་གཡས་ཕྱོགས་སུ་བསྒྱུར་ཏེ་་་་
ཕར་ཙམ་བྲོས་པར་སྟག་རི་གློག་ལྕམ་འཕར་མ། སྟག་རི་ཨ་བ་རྐང་རིང་། སྟག་
རི་བདུད་རྒྱལ་གསུམ་ནས་དེད་པ་ལྟར་གྱིས་རྗེས་ཟིན་པ་ན། བཙན་རྒོད་ནས་གྲི་
ཕྱིར་གཡུག་བྱས་པས་ཨ་བ་རྐང་རིང་ལ་ཐེབས་པས་དཔུང་སོག་ཕྲལ་ཏེ་རྟ་ལས་་་་
ལྟུང་། དེ་ནས་བཙན་རྒྱལ་ཁ་ཤོ་ཡང་དེར་སླེབས་ནས་བཙན་རྒོད་ཀྱི་དཔུང་
,，，
，
,
་
་
་
142



རྒྱུད་ཀྱི་དཔའ་བོ་མི་ལྔ་ཤོར།
རོགས་བྱས་ཏེ་གྲི་འགྲན་ཡུད་ཙམ་མཐར། གློག་ལྕམ་གྱི་རལ་གྲི་དེ་བཙན་རྒོད་ཀྱི་
དབུ་ལ་ཐེབས་པས་ལྷུང་སྟེ་འདས། བཙན་རྒྱལ་ནས་གྲི་བཏབ་པས་སྟག་རི་
བདུད་རྒྱལ་ལ་ཐེབས་པས་གཞོགས་ཧྲུལ་དུམ་དུ་འཕང་སྟེ་བསད། དེ་ནས་གཡུ་
འབྲུག་ཡང་དེར་སླེབས་ཏེ་ཁོང་གཉིས་ནས་བཙན་རྒྱལ་ལ་གྲི་མང་པོ་བཏབ་ཀྱང་་་
མ་ཆོད་ཕར་ཡང་གྲི་རེ་གཉིས་བཏབ་པ ས་མ་ཆོད། དེ་ནས་ནུབ་དམག་ཕལ་ཆེར་
བྱང་དམག་གིས་བཅོམ་པས་ས་མ་ཟིན་པར་བཙན་རྒྱལ་གཙོས་རྟ་དམག་བརྒྱ་་་་་
དང་ལྔ་བཅུ་སྐོར་བྲོས་འཐབ་ཅི་རིགས་ཀྱིས་དཔའ་ཚོད་བཟུང་སྟེ་དམག་སྒར་་་་་་
གོང་མ་ལ་ལོག བྱང་དམག་རྣམས་ཀྱང་རང་ཚོད་བཟུང་སྟེ་བསྒུག་ར་བར་མ་
དང་འོག་མ་བཟུང་ཞིང་སྟག་གཟིག་གིས་དམག་གི་རྒྱུ་ནོར་རྣམས་འཐོར་མེད་་་་་
ཀྱིས་བསྡུས་ཤིང་སྒར་བབས་ཏེ་གནས། སྟག་གཟིག་གི་དམག་ནས་ཆག་ར་
གཉིས་ཤོར་བ་དང༌། དམག་དཔོན་དང་གྱད་མི་དེ་ཙམ་ཤོར་ཟེར། འགྱོད་ཙུག་
ཙུག་དུ་གནས། ཡང་དེའི་དུས་སུ་སྟག་ལའི་ལམ་སོ་བྱང་དམག་རྣམས་ཀྱང་གོང་
དང་དུས་མཚུངས་ཀྱིས་ལམ་སོ་བཟུང་ཞིང་རྒོད་ཧྲག་རྣམས་སྔོན་དུ་ཆས་ཏེ། ས་
གླང་ཕྱུར་བ་བཞིན་དུ་གཤར་བྱུང་བར། སྟག་གཟིག་གིས་འབུམ་དམག་རྣམས་
ནས་རྦབ་དང་གདུང་མདའ་མང་པོ་སྒྲིལ་བས་དམག་མང་པོ་རྦབ་དང་གདུང་་་་་་
མདས་བསད་བྱུང་བར་ཕྱིར་འགྱེད་མེད་པར་ཀི་བསྭོ་བཏང་སྟེ་བསྒུག་རའི་ཕྱོགས་
ལ་ཇེ་ཉེར་བཅར་ཏེ་མདའ་མང་པོ་འཕང་བྱུང་བས་བསྒུག་རའི་ལྟག་མགོ་རྣམས་་་
གཏོར་ཏེ་ནང་ནས་དམག་གསུམ་བཞི་ཙམ་བསྒྲལ་བ་དང་གྱད་མི་རྣམས་ནས་་་་་་
མདའ་ཤར་མང་པོ་བགོས་པས་བྱང་དམག་མང་པོ་ཆག་ཉིལ་དུ་བཏང་ཡང་ཞེད་་་
པའི་ཉམས་སྣང་མེད་པར་ཆག་རའི་རྒྱུད་ལ་ཇེ་ཉེར་བཅར་ཏེ་སོག་ཁྲི་ཀུན་དགའ་་
དཔལ་ལྡན། ཤེལ་ལུང་དུང་ཟླ་ཡ་མེད། གཡས་རུ་སྟོང་ཤོང་བུ་ཡི་ཐོག་རྒོད།
_143



གོ་ར་ཚྭ་རྫོང་།
གཡོན་རུ་བཙན་རྒྱལ་ནམ་མཁའི་གློག་འོད་བཅས་རྒོད་ཅིང་ཧྲག་པའི་དཔའ་བོ་་་
རྣམས་ཕྱིར་འབྱེད་མེད་པར་ཤར་རྒྱག་བྱུང་བར། དེ་གར་ཡོད་པའི་སྟག་གཟིག་
གི་རུ་འདྲེན་གནམ་ལྷའི་སེར་བ་ཡ་མེད། མགྱོགས་པའི་ཁམ་པ་རླུང་ལྡེམ། གྱང་
མི་ཁྲོམ་རྩེ་དཔུང་ནག་བཅས་ཀྱིས་གདོང་བླངས་ཤིང་མདའ་འཐབ་མང་ཙམ་བྱས་
པས་དམག་མང་པོ་ཕན་ཚུན་ནས་ཆག་ཉིལ་དུ་བཏང་བས། སོག་ཁྲི་ཀུན་དགའ་
དཔལ་ལྡན། བཙན་རྒྱལ་ནམ་མཁའི་གློག་འོད་གཙོས་རྒོད་ཧྲག་རྣམས་ཀྱིས་གྲི་
ཕྱར་ཏེ་བསྒུག་རའི་སྟེང་དུ་བྱང་རླུང་འུར་བ་ལྟར་མཆོང་བས་སྟག་གཟིག་གི་་་་་
དཔའ་བོ་རྣམས་ཀྱང་ཐེ་ཚོམ་མེད་པར་གདོང་ལ་མཆོང་ནས་རལ་འགྲན་ཐུང་་་་་
ཙམ་བྱས་པས་ཤེལ་ལུང་དུང་ཟླ་ཡ་མེད་གྱི་རལ་གྲི་དེ། ཁམ་པ་རླུང་ལྡེམ་གྱི་བྲང་
ལ་རྩེ་ཤར་གྱིས་ཐེབས་པས་རྩིབ་མ་སྒོ་ཕྱེས་པ་ལྟར་གྱི་དོན་སྣོད་རྣམས་ཕྱི་རུ་ཕྱུང་་་
ཡང་། ད་རུང་ངར་ཆེན་གྱིས་ལག་གཉིས་ཁོ་ལ་འཐམ་སྟེ་བྱུང་བར། ཁོས་རལ་
གྲི་མཐུར་ཁུག་གིས་བསྣུན་པས་རྟ་ལས་ལྷུང་སྟེ་འདས། གནམ་ལྷའི་སེར་བ་ནས་
དུང་ཟླ་ལ་གྲི་ལན་གསུམ་བཏབ་ཀྱང་གོ་མ་ཆོད་ཟུར་དེ་ནས་སྟག་རི་བཙན་བདུད་
པས། གནམ་ལྷ་ལ་མདུང་ལན་གཉིས་བསྣུན་ཀྱང་མཚོན་མ་སོང་། གནམ་ལྷས་
རལ་གྲི་གཡུག་པས་མདུང་སྐེ་བཅད། ཡང་གཅིག་བ ཏབ་པས་མགོ་ཡུང་རྡོག་
བྲེག་པ་ལྟར་འཕང་སྟེ་བསད། དེ་ནས་ཕན་ཚུན་གྱི་དམག་རྣམས་བརྒྱ་ལུག་མ་བུ་
འཕྲད་པ་ལྟར་ཕར་རྒྱུགས་སྤྱང་མོ་འདུར་འདུར། ཚུར་རྒྱུགས་རྦབ་རྒོད་འགྲིལ་
འགྲིལ་རྒྱོབ་སོད་འབྲུག་སྒྲ་གྲག་གྲག མདུང་ཁྲ་རིང་སྐར་མདའ་ཆད་ཆད། གྲི་
འགུ་ཟི་གློག་དམར་འཁྱུག་འཁྱུག མི་རོ་ཐང་ཤིང་འགྱེལ་འགྱེལ། མི་ཁྲག་དམར་
པོ་རྫིང་བུ་ལྟར་འཁྱིལ་ཞིང༌། རྨས་པ་རྣམས་ཀྱི་སྒྲ་ཡིས་རྣ་བ་གར་ཟད་མེད་པ་
ལྟར་གྱིས་ཇ་ཡུན་གཉིས་ཙམ་འཁྲུག་པས་ཕྱི་ནས་བྱང་དམག་ཉིས་བརྒྱ་ཙམ་དང་་་
144



གྱད་ཀྱི་དཔའ་བོ་མི་ལྔ་ཤོར།
སྟག་གཟིག་དམག་ཕྱེད་ཉིས་བརྒྱ་ཙམ་བསད་རྨས་བྱས་ཏེ་འཐབ་བཞིན་ལ། ལ་
ཐོག་ནས་གླང་ཆེན་ནམ་མཁའི་ཐོག་བཟུང་། གྱད་མི་རྒྱ་མཚོ་བཀྲ་ཤིས། གྱད་མི་
འབར་བ་ཁྲོམ་རྩེ་བཅས་ནས་སོ་སོར་བྱང་དམག་བབས་པ་མཐོང་སྟེ། རྒོད་ཧྲག་
ཉིས་བརྒྱ་ཙམ་བཅས་བྱང་རླུང་འུར་བ་ལྟར་བབས་ཏེ། བྱང་དམག་གི་ཁྲོད་དུ་
མདའ་མཚོན་གང་ཟིན་གྱིས་བྱང་དམག་བརྒྱ་ཙམ་ཕབ་པས། བཙན་རྒྱལ་ནམ་
མཁའི་གློག་འོད་དེ་ངར་ཆེན་གྱིས་སྟག་གཟིག་གི་དམག་ཁྲོད་དུ་འདྲེས་ཏེ་སྤྱང་་་་
ཀིས་ལུག་ཁྱུ་དཀྲུག་པ་ལྟར་གྱིས་སྟག་དམག་བཞི་བཅུ་ཙམ་བ ཅོམ་བྱུང་བར། །
གྱད་མི་ཁྲོམ་རྩེ་ནས་གདོང་བླངས་ཤིང་རལ་འགྲན་བྱས་པས། ཁོའི་རལ་གྲི་དེ་
ཁྲོམ་རྩེ་ལ་ཐེབས་པས་ཁྲག་དམར་ཤར་ཤར་གྱིས་རྟ་ལས་ལྷུང་བ་དང་། གླང་
ཆེན་ནམ་མཁའི་ཐོག་བཟུང་དེ་ཞེ་སྡང་དྲག་པོ་གློ་བུར་དུ་ལང་ཞིང་རྒྱ་སྟག་ཁྲག་་་་
གིས་སྨྱོས་པ་ལྟར་གོང་དུ་མཆོང་སྟེ་རྟ་ཁ་བགག་ཡོབ་ཆེན་མནན་ནས་སྟོང་་་་་་་་
འཇིགས་མེད་པའི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ལྷ་ཆེན་གནོད་སྦྱིན་འཇིགས་པའི་གཟུགས། །མ་ཐུབ་དགྲ་བོ་ཨར་ལ་གཏོད། །ས་
འདི་ཁྱོད་ཚོས་མ་ཤེས་ན། །བྱང་གི་སྟག་ལ་ཁྲ་མོ་ཟེར། །ང་འདྲ་སུ་ཡིན་མ་ཤེས་
ན། །སོག་མང་རྗེ་ཁྲི་བཙན་ས་ཆ་ནས། །གསེར་གདུགས་ཁྲི་མཁར་རིང་མོ་ནས། །
གླང་ཆེན་ནམ་མཁའི་ཐོག་བཟུང་ཟེར། །སྟག་སྲས་འདས་པའི་ཁྲི་ཚབ་ཡིན། །
ཤར་སྟོང་སྡེ་བདུན་གྱི་དཔོན་པོ་ཡིན། །དེ་ནས་ཉོན་དང་བྱང་གི་དམག །ས་
འདི་ན་ཡོང་ལེ་མ་ལོ་ཟེར། །ལམ་མེད་ལམ་གཏོད་ཅི་ལ་རེད། །སེང་དཀར་མོས་
གངས་སྟོད་མི་བཟུང་ནས། །དམའ་འདབ་བཞིའི་སྒང་ལམ་ཅི་ལ་འགྲིམ། །མགོ་
གཡུ་རལ་ཐང་ལ་བཀྲམ་ལེ་ཡོང་། །སྟག་དམར་ཡག་ནགས་སྟོད་མི་བཟུང་བར། །
145



གོ་ར་ཚྭ་རྫོང་།
-
དམའ་རྒྱ་གཤོང་ཐང་མཐའ་ཅི་ལ་འགྲིམ། །ལུས་འཛུམ་དྲུག་ས་མདས་འཛེར་ལེ་
ཡོང་། །བྱང་གོ་ར་རང་མལ་མི་སྡོད་ནས། །ས་བྱང་ཡུལ་ལམ་གཏོད་ཅི་ལ་
འགྲིམ། །མགོ་དར་འཕྲུ་མི་ལ་ཤོར་ལེ་ཡོང་། །ནུབ་སྟག་ལ་ཁྲ་མོ་དགུང་ལས་
མཐོ། །ངར་རྒོད་དཔའ་བོ་སྟག་ལས་ངར། །རྒྱུད་ཆེན་སྟོབས་ཤུགས་ཆབ་ལས་ཆེ།
བྱང་དམག་ཚེ་སྡོད་བྱས་ན་ཡང་། །མི་གཅིག་བཏང་ན་རོ་དང་འདྲ། །ད་ལྟའི་
གདོང་ལེན་གྲོ་དམར་སྐྱ། །ཁྱོད་སྡར་མའི་ལག་སྔ་སྔ་ནས་ཐལ། །གྱད་མི་ཁྲོམ་རྩེ་
མཚོན་ལ་དྲངས། །དཔའ་རྒོད་དོ་ཨི་བསམ་པར་མའི་བུ། །ངས་ཤ་ལན་ཟ་ཞིང་
ཁྲག་ལན་འཐུང་། །དགྲ་མགོ་ཕྱི་རུར་མ་བསྡམ་ན། །ཕོ་ཤི་ལེ་དགུ་བས་མི་ཐུ་རེ། །
ཨི་ཟེར་ལྟོས་ལ་མི་ཟེར་ཉོན། །ངའི་ལག་གིས་བཟུང་བའི་རལ་གྲི་འདི། །ནུབ་ཁ་
ཆེ་ཁྲི་བརྟན་ས་ཆ་ནས། །བྱ་ཁྱུང་ནག་གསུམ་ལ་ལྕགས་ཕྱེ་བྱིན། །ཡར་ལ་འགྲིམ་
པའི་ལྕགས་ཕྱེ་དེ། །ཐེའུ་རང་མགར་བ་སྤུན་གསུམ་དེས། །ཐོ་རེངས་སྐར་ཆེན་
ཤར་དུས་བརྡུང་། །སྐྱ་རེངས་སྤྲིན་ཆོད་མིང་དུ་འབོད། །སོག་གནམ་ལྷ་དཔོན་
གྱི་ལག་ན་ཡོད། །མར་ལ་འགྲིམ་པའི་རལ་གྲི་དེ། །མུན་རུབ་དུས་ལ་དམར་
བརྡུང་བྱས། །མུན་པ་རེག་གཅོད་མིང་དུ་འབོད། །སོག་ལྷ་བུ་འདས་པོའི་ཕ་
རལ་རེད། །ད་ལྟ་འཇང་ཕྲུག་ཕྱག་ན་ཡོད། །ཁོག་པའི་ནང་གི་ཞུན་ལྕགས་དེ། །
ཉེར་དགུ་སྨག་ལ་མུན་བརྡུང་བྱས། །ཆུ་གྲི་མུན་པའི་མཐོང་ཆོད་ཟེར། །ད་ལྟ་ང་
རང་ལག་ན་ཡོད། །བཏབ་ན་འཆི་བདག་མགོ་སྐེ་ཕྲལ། །ཕྱར་ན་སྡེ་བརྒྱད་བྲན་
ལ་འཁོར། །གསོན་ས་སྟེང་བཞག་ན་རོ་དང་འདྲ། །ཨི་ཟེར་ལྟོས་ལ་མི་ཟེར་ཉོན།།
གེ་སར་ཝེར་མའི་དཔུང་ཚོགས་རྣམས། །ཐོག་བཟུང་བློན་དང་མཉམ་ཆས་
མཛོད། །སྡང་དགྲ་མ་བཞག་ཨར་ལ་གཏོད། །གོ་ན་རྣ་བའི་རྒྱན་དུ་ཤོག །མ་གོ་
གླུ་ལ་འདྲ་མ་མེད། །
146



གྱད་ཀྱི་དཔའ་བོ་མི་ལྔ་ཤོར།
་་་་
་་
་
，
，，
，，， ，
ཅེས་གླུ་དེ་ལྟར་བླངས་ནས་རྦད་ཀྱིས་སྟེང་དུ་མཆོང་བས་ཁོས་གླུ་ལེན་ཁོམ་་
མ་བྱུང་བར་རལ་གྲི་ཤུབས་ནས་ཕྱུང་སྟེ་རལ་འགྲན་ཇ་ཡུན་ཙམ་བྱས་མཐར། །
གླང་ཆེན་གྱི་རལ་གྲིའི་སོ་ཁ་གཉན་སྟག་གིས་འཚོས་པས་བཙན་རྒྱལ་ནམ་མཁའི་་་
གློག་འོད་ཀྱི་དཔུང་པ་གཡོན་པའི་ཕྲག་གོང་ལ་ཐེབས་པས་བྲང་མདོ་བར་དམར་་་
ཧར་གྱིས་གཤགས་ཀྱང་ཁོ་ངར་ཆེན་གྱིས་ཤི་མ་ནུས་པར་ཐོག་བཟུང་ལ་གྲི་ལན་་་་་
གཉིས་བཏབ་བྱུང་བས་ཁྲབ་གསོ་ཧྲུག་གེར་བཏང་བ་ལས་མ་གནོད། དེ་ནས་
གནམ་ལྷས་མདའ་ཞིག་བསྲིང་བ་ཁོའི་རྟ་ཡི་དོང་ཁ་ལ་ཐེབ ས་པས་མི་རྟ་གཉིས་་་་
ཐལ་བ་ཕྱུར་རེ་འགྱེལ་བ་དང་མགོ་འཕྲུ་བླངས་ཏེ་བྱང་དམག་གི་ཁྲོད་དུ་མཆོང་་་་་
ཞིང་དམག་མང་པོ་བསད་པས་ན། བྱང་དམག་རྣམས་ངར་བ་ཙམ་གྱིས་གཡས་
གཡོན་མདུན་རྒྱབ་ཀྱི་དམག་དང་རུ་འདྲེན་སྟག་རི་བཅས་བྱ་རྒོད་ཤ་ལ་རྒྱུགས་པ་་
ལྟར་སྟག་གཟིག་གི་དམག་ཐོག་ལ་བབས་ཏེ་འཁྲུག་ཅིང་སྟག་དམག་མང་པོ་་་་་་་
བཅོམ་ནས་བསྒུག་ར་གཅིག་ཤོར་གཉིས་ཤོར་གྱིས་མང་སྣེ་ཉུང་གིས་མ་བརྟན་་་་་་
པར། ཐོག་བཟུང་གནམ་ལྷ་བཅས་བྲོས་འ ཐབ་ཅི་རིགས་ངང་ལ་ཐོག་ལ་ཡར་
འཛེག་སྟེ་ས་བཟུང་བ་ལྟར་བྱས། དེ་ནས་རྫ་གཉིས་ར་བར་གྱི་སྟག་དམག་རྣམས་
ནས་ཅི་དྲག་གི་བཀའ་གྲོས་མང་པོ་བྱས་མཐར་བསྡད་ན་ས་མི་ཟིན་འཐབ་ཀྱང་་་་
ལན་མི་ཕེར་བར་འདུག་པས་ཕར་མཁར་ལ་ལོག་ནས་དམག་སྒར་འདེབས་ཤིང་་་་
ལེན་བཏགས་ན་དྲག་ཟེར། བཙན་རྒྱལ་ནས་ཤི་ཡང་འདི་ཕྱིར་མི་འགྲོ་དམག་
དཔོན་ཁོག་པའི་སྙིང་འདྲ་བ་དེ་ཤོར་བ་ཤ་ལན་དགུ་སྐོར་ཞིག་མ་ལོན་བར་མི་་་་་
འགྲོ་ཟེར། སོ་སྒྲ་སྒྲོག་ཅིང་བསྡད། དེ་ནས་བློན་པོ་གཞན་མ་རྣམས་ཀྱི་གྲོས་ལ།
ད་ཙམ་གླིང་དཀར་གྱི་དམག་ཀྱང་ཐོན་ཉེར་ཡོད་རེ་ལས། རང་རེ་སྟག་གཟིག་
གཅིག་པོས་བྱང་དམག་དང་འཐབ་ཚེ་སྐྱོན་ཆེར་འགྲོ་ཚོད་ལ། དེ་བར་དམག་
མ་་་
..，
, ，
5-
，，
：
་
་
་
་
147



གོ་ར་ཚྭ་རྫོང་།
，
རྣམས་ལྷན་ཅིག་ཏུ་བསྡད་ན་མ་གཏོགས་ལན་ཡ་འོང་བ་མི་འདྲ་ཟེར་ཏེ་བཙན་་་་་
རྒྱལ་ལ་ཡང་དེ་བཞིན་ཡང་དུ་ཞུས་པས། བདེན་པར་གོ་ནས་དེ་ནུབ་སྟག་ལའི་
བསྒུག་མ་གླང་ཆེན་སར་ཡོང་དེ་ནས་ས་བ ཏང་སྟེ་སྙེ་མོ་གཡུ་ཐང་གི་དམག་སྒར་་་་་
དང་ཆབས་གཅིག་བསྡོམས་ནས་ལན་སྤྲོད་རྒྱུའི་བང་མི་བཏང་། ཉི་མ་དེའི་ཕྱི་
ཉིན་ཕྱོགས་གཉིས་ཀ་ནས་དགྲ་མལ་གསོས་ཏེ་ལམ་འཕྲང་བཅད་ལུགས་ཀྱི་བཀའ་
གྲོས་མང་པོ་བྱས་ཏེ་གནས་ཤིང་། དེ་ནུབ་མུན་རུབ་པའི་དུས་སུ་སྟག་གཟིག་གི་
དམག་རྣམས་རང་ཡུལ་དུ་ལོག་སྟེ་ཉིན་མཚན་སྦྲེལ་ཏེ་སོང་བ་ཞག་ལྔ་ནས་རང་་་་
ཡུལ་དུ་འབྱོར་ཞིང་སྙེ་མོ་གཡུ་ཐང་ལ་སྔར་བཞིན་སྒར་བབས་ཏེ་གནས། དེའི་
དུས་སུ་བྱང་གི་དམག་རྣམས་གྲོས་བྱས་ཏེ་ཁ་སང་སྔོན་མ་ལྟར་སྟག་གཟིག་གི་སྒར་
ལ་བབས་ན ས་ལ་སྲུང་གི་དམག་རྣམས་གཏོར་བར་ཐག་བཅད་བཞིན་གནས།
སྟག་གཟིག་གི་གཞིས་བྱེས་དམག་རྣམས་ཀྱང་བྱུས་ཉེས་ཕྲན་བུ་བྱུང་བ་ལ་འགྱོད་་་
པ་ཅུང་ཙམ་བྱས་ཤིང་གླིང་དམག་མགྱོགས་སླེབས་དགོས་ཚུལ་ཞུ་བའི་རྟ་ཞོན་་་་་་
བང་མི་ལྔ་གླིང་ཡུལ་དུ་བཏང་། སླར་སྟག་གཟིག་སྟོད་སྨད་ཐམས་ཅད་ནས་
དམག་ཡང་བསྡུ་བྱས། སོ་པ་ཉེ་རིང་གཉིས་ཙམ་བཞག་སྟེ་ཚིག་ར་དང་འཐབ་ར་
སྲ་བརྟན་བརྩིགས་ཤིང༌། རླུང་བསེར་མ་བྱུང་ཡང་འུར་ལམ་མེད་པ། བྱ་འདབ་
ཆགས་བྱུང་ན་ལྡིང་ལམ་མེད་པ་ཞིག་བྱས་ཏེ་གནས་སོ། །
148



ལེའུ་བཞི་བ།
གཡུ་འབྲུག་ཞགས་པས་བེར་དམར་བཟུང་། །
རྨ་རྒྱལ་སྦོམ་རས་ཞགས་པ་བཅད། །
སྟག་གཟིག་བང་མི་གླིང་ལ་མངགས། །
གེ་སར་རྒྱལ་པོའི་སྙན་ལ་སྒྲོན། །
• ·**
：
：
* * 1
་་
""
་
་
་
་
དེའི་དུས་སུ་བྱང་དམག་རྣམས་ནས་སྟག་གཟིག་གི་ས་སྲུང་དམག་སྒར་་་་་
གཏོར་དགོས་ལུགས་སྔོན་གྲོས་བཞིན་ཕྱོགས་གཉིས་ནས་ནམ་སྐྱ་རེངས་དང་པོའི་་
དུས་ནས་དམག་རྣམས་སྔར་བཞིན་ཁས་ལེན་དང་འཛིང་ཆ་བཅས་སྔོན་བུད་ཕྱིར་
འགྱེད་མེད་པར་ག ཤར་ནས་ཕྱིན་པས་འུར་ཟིང་ཅི་ཡང་མེད་པས་གླིང་གི་གཡོ་སྒྱུ་་
ཡིན་པར་སེམས་ན ས་རིག་པ་སྒྲིམ་སྟེ་ཡོང་བ་སྒར་དུ་ཉེ་བ་ན་ནམ་གསལ་བས་་་་་
སྒར་ཤུལ་བྱ་ཕོ་རོག་ནག་ཐར་ཐར་འགྲོ་བ་མཐོང་ནས་དམག་སྒར་མེད་པར་ཤེས་་
ཏེ་བདེ་བར་གཤར་ཞིང་དེ་ནུབ་རྫ་མར་ཡུལ་ན་བར་དགུ་བསྒྲིལ་ལ་སྒར་བབས། །
སྟག་ལ་གོང་དུ་འགྲོ་བའི་དམག་གི་ཀྱང་། དེ་བཞིན་ལམ་བདེ་བར་ཤེས་ཏེ་
གཤར་ཞིང་བྱང་རྡོ་སྟག་སུམ་མདོ་ལ་སྒར་བབས། དེ་ནས་རིམ་བཞིན་ཡོང་བས་
སྟག་གཟིག་གི་ས་སྣེ་ཟིན་པ་དང་། སྟག་གཟིག་གི་སོ་བ་རྣམས་ཀྱིས་མཐོང་སྟེ་
དམག་སྒར་ལ་བྱང་དམག་བྱུང་ལུགས་ཀྱི་འཕྲིན་འབྱོར་བས་སྟག་གཟིག་གི་དམག་
དཔོན་རྣམས་ལས་གུར་ལ་འདུས་རང་བབས་ཀྱི་གདན་ལ་འཁོད་དེ་ཇ་ཆང་ཤིང་་་
ཏོག་གྲོ་འབྲས་བཅས་ལོངས་སྤྱོད་དུ་མས་གཏམས་ཤིང་བྱུས་ཕྱི་ནང་གི་བཀའ་་་་
གྲོས་མང་པོའི་མཐར། སྟག་དམར་བུ་ཡི་བཙན་རྒྱལ་དེས་གླུ་འདི་བླངས་སོ། །
149



གོ་ར་ཚྭ་རྫོང་།
ཨོཾ་མ་ཎི་པདྨེ་ཧཱུྃ། གླུ་ཐ་ལ་ཐ་ལ་ཐ་ལ་ལེན། །ཐ་ལ་ཐར་པའི་རྒྱུད་ནས་
ལེན། །སྟག་ལྷ་མེ་འབར་བོན་གྱི་ལྷ། །གཡུ་རྒྱལ་འབྲུག་ཞོན་སྟག་གཟིག་མགོན། །
བླ་རི་རྫོང་ལྷ་དཀར་ཆུང་དང༌། །ཡུལ་བདག་བྲེ་ལེ་སོག་དཀར་མཁྱེན། །ས་འདི་
ནུབ་ཕྱོགས་སྟག་གཟིག་ཡུལ། །སྙེ་མོ་གཡུ་ཐང་མིང་དུ་འབོད། །འདུ་ར་ཁྲ་མོའི་
གཞི་དཀྱིལ་རེད། །ང་འདྲ་ང་ངོ་མ་ཤེས་ན། །བསམ་རྫོང་ཡིད་ལྷུང་བྲག་དམར་
ནས། །ནུབ་སྟོང་སྡེ་བདུན་གྱི་དཔོན་པོ་ཡིན། །བློན་ཆེན་ཞལ་དཀར་ཁྲི་ཚབ་ལ། །
ནུབ་སྟག་དམར་བུ་ཡི་བཙན་རྒྱལ་ཟེར། །དེ་སྔ་ཉི་མ་ཕན་ཆོད་ལ། །དགྲ་ལ་ཁ་
ཕོ་བསྡམ་མི་ཡིན། །རྟིང་མ་རང་འཁོར་ཡོད་མི་ཡིན། །འདི་ལོ་བཤད་ན་ངོ་རེ་
ཚ། །ཁ་སང་བྱང་དམག་ལམ་འཕྲང་བཀག །སྟག་ཕྲུག་གློག་དམར་མགོ་བྱས་
པའི། །གྱད་མི་དཔའ་བོ་མི་ལྔ་དང་། །རུ་འདྲེན་རྟ་དམག་ལྔ་བརྒྱ་ཤོར། །ལམ་
འཕྲང་ཕ་རོལ་དབང་ལ་ཤོར། །སྟག་གཟིག་ཡུལ་ལ་བྱང་དམག་བབས། །འཐབ་
རྒྱུ་ཡིན་ནམ་བྲོས་རྒྱུ་ཡིན། །བྲོས་བསམ་ན་སྐུ་རིང་ལམ་ལ་བྲོས། །འཐབ་བསམ་
ན་རྟིང་མ་རེས་མོས་བྱེད། །ཤ་ཤོར་ཤ་དམར་དགུ་སྐོར་ལེན། །དེ་ལས་བྱེད་རྒྱུ་
ཅི་ཞིག་ཡོད། །དཔྱད་ན་འདྲ་མ་ཨེ་འདྲ་འདུག །བྲག་དམར་བཙན་རྫོང་ཁྱུང་
གིས་འཛིན། །མདའ་ཉག་ཕྲན་གློ་དགྲ་བྱུང་བའི་དུས། །འཕུར་གཤོག་རྩལ་མ་
ངོམ་ཁྱུང་ཆེན་མིན། །ལྡིང་ཟེར་ན་བྱ་ལམ་གྲུ་གུ་སྦྲེལ། །སྦྲུལ་དུག་ཆེན་ས་རྡོའི་
ཕག་ལ་གབ། །དགྲ་ལུག་གུས་འབའ་སྒྲ་བྱུང་བའི་དུས། །ཁ་དུག་རླངས་མེད་ན་
ལྟོ་འགྲོ་མིན། །ལང་ཟེར་ན་ཤ་རུས་སེར་བུར་འདོན། །སྒར་གྲུ་བཞིས་བཙན་
རྫོང་ཆག་ར་བཟུང་། །དགྲ་ནག་པོས་གློ་རྒྱག་བྱུང་བའི་དུས། །དཔའ་ཐོད་
གཏུག་རྟིང་མ་ལེན་པའི་དུས། །རྒྱུག་ཟེར་ན་ཤ་ལམ་ཁྲག་ལམ་འཐེན། །བྱང་ཨ་
ཡན་ཇག་པ་བྱུང་བའི་དུས། །དཔའ་འདྲ་གཉིས་རྟིང་མ་བྱུང་བས་ན། །བུ་
150



གཡུ་འབྲུག་ཞགས་པས་བེར་དམར་བཟུང་།
དཔའ་བོའི་དཔའ་ཁ་གསེར་གྱིས་བསྟོད། །སྔར་མས་ཕོ་བླ་བཙོང་བས་ན། །
བཤགས་རྒྱུ་མེད་པ་དམར་བསད་བཏང་། །ནུབ་སྟག་ཕྲུག་གློག་དམར་འདས་
ཚབ་ལ། །དཔའ་ཡ་མེད་སྙེ་མོའི་སྟག་ཚང་སྡོད། །དགྲ་ཚུར་བྱུང་ཕར་ལན་
འཕྲོད་ལེ་དགོས། །བྱང་དམག་འབུམ་སྒར་བཏབ་པའི་དུས། །རེས་མོས་རྙིང་མ་
ཆོད་ལ་ཤོག །དེ་ནས་གང་དགོས་རིམ་བཞིན་ལྟ། །ཁྱེད་རྣམས་ཐུགས་ལ་དེ་ལྟར་
ཞོག །
ཅེས་གླུ་དེ་ལྟར་བླངས་ཏེ་གནས། ཉི་མ་དེའི་ཕྱི་ཉིན་དྲེལ་ལ་དཀར་མོའི་ལ་
ཁ་ནས་བྱང་དམག་གི་རུ་སྣེ་རྡོལ་ཏེ། དམར་སྤུངས་སྤུངས། ནག་ཁྲིག་ཁྲིག སྔོ་
ཕྱུར་ཕྱུར་གྱིས་གཤར་ཞིང་སྟག་གཟིག་ན་བཀྲ་གོང་མ་ལ་སྒར་བབས། ཕུ་ཡི་རི་
བཤོལ། མདའ་ཡི་གྲོང་ཉུལ་ཏེ། དུད་པས་ནམ་མཁའ་གང་བ། ཆུ་ལེན་གྲོག་
ཚང་རྡོལ་འདྲ། ཤིང་ཐུ་སེར་བ་ཡར་ཡར་བྱས་ཏེ་གནས། ཉི་མ་དེའི་ཕྱི་ཉིན་
སྟག་གཟིག་གི་སྒར་ནས། སྟག་བློན་བེར་དམར། བཙན་རྒྱལ། སྟག་ཚ། གླང་
ཆེན་ནམ་མཁའི་ཐོག་བཟུང་བཞི་ལ་ཁས་ལེན་རྟ་དམག་གཅིག་སྟོང་རེས་བསྐོར་་་
ཏེ། ནམ་སྐྱ་རེངས་མ་ཤར་གོང་ནས་བྱང་སྒར་ལ་ཆས་པ་དང་། ལ་དམར་དེལ་
ཆུང་གི་མགོ་བྱང་གི་སོ་པ་ཡོད་པས་མཐོང་སྟེ་སྒར་དུ་ལན་ཐོས་པས། བྱང་
དམག་དེ་ཟིང་ཐར་གྱིས་གོ་གྱོན་མཚོན་ཐོགས་རྟ་ལ་སྒ་ཆས་སྤྲོད་དེ་ཁྲིག་གེར་ཡོད་
པ་ན། སྟག་གཟིག་གི་དམག་རྣམས་ཀྱིས་ཤར་ལྷོ་ནུབ་བྱང་གི་ཕྱོགས་ནས་བསྐོར་
ཏེ་མདའ་མཚོན་སེར་བ་འབེབས་འབེབས་ཀི་སྒྲ་འབྲུག་སྟོང་གྲག་གྲག ཧོབ་སྒྲ་
རྫ་རི་ཉིལ་ཉིལ་བྱས་ཏེ་འཁྲུག་པས། ཕྱི་ནས་གླིང་དམག་བཞི་བཅུའི་སྐོར་དང༌། །
ནང་ནས་བྱང་དམག་བརྒྱ་ཙམ་ཤི་རྨས་བཏང་སྟེ་ཉི་ཤར་བར་འཁྲུག གླུ་ལེན་
དང་ཁེར་བུད་ཐུབ་པ་མ་བྱུང་བའི་བར་དེར། ཤར་ཕྱོགས་ནས་སྟག་དམར་བུ་ཡི་
151



གོ་ར་ཚྭ་རྫོང་།
，
བཙན་རྒྱལ་དེ་བྱང་རླུང་འུར་བ་བཞིན་རྟ་ཁ་བཏང་སྟེ་བྱང་དཔུང་དེ་སྤྱང་མོས་་་་་
ལུག་ཁྱུ་གཏོར་བ་ལྟར་བྱས། བྱང་ཕྱོགས་ནས་སྙེ་མོའི་སྟག་ཚ་དེས་མདུང་རིང་ཆུ་
ཞགས་འདྲ་བ་ཞིག་གཟར་ཏེ་བྱང་དཔུང་ནང་དུ་བྱང་རླུང་འུར་བ་ལྟར་མཆོངས་་་
ཏེ་བྱ་ཁྱུ་ཁྲ་ཡིས་བཙུམ་པ་ལྟར་བྱས། ལྷོ་ཕྱོགས་ནས་གླང་ཆེན་ནམ་མཁའི་ཐོག་
བཟུང་དེ་དཔུང་དང་བཅས་པས་ཀི་ཤར་བཏབ་སྟེ་བྱང་སྒར་དཀྲུག ནུབ་ཕྱོགས་
ནས་སྒ་སྡེ་ཁྲོ་རྒྱལ་བེར་དམར་དེས་རྟ་ཁ་དཀྲུག་ཅིང་སྒར་ལ་མཆོངས་ཏེ་བྱང་་་་་་
དམག་མང་པོ་བཅོམ་སྟེ། མི་ཡི་ཀི་སྒྲ་རྟ་ཡི་རྨིག་སྒྲ་མཚོན་གྱི་བཤིག་སྒྲ་བཅས་ས་
གཞི་ཐམས་ཅད་ཡོམ་ཡོམ་ཤིག་ཤིག་འཁྲུག་པས་ཕར་ཚུར་ཤི་རྨས་མང་པོ་བྱུང་བ་་
དང་ཆབས་ཅིག དེའི་དུས་སུ་ནུབ་ཕྱོགས་ནས་ཁྲོ་རྒྱལ་བེར་དམར་གཙོས་སྟག་
བློན་རྣམས་ནས་བྱང་དམག་ཉི་ཤུ་ཙམ་བཅོམ་སྟེ་འགྲོ་མུས་སུ། བྱང་བློན་གཡུ་
འབྲུག་དགྲ་འདུལ་དེས་འདོ་བ་མུན་པའི་ཤ་གཟན་གྱི་ཁ་དཀྲུག་སྟེ་ཀི་ཤར་བཏབ་་
བཞིན། སྟག་གཟིག་གི་དམག་ཁྲོད་དུ་རྦབ་རྒོད་འགྲིལ་བ་ལྟར་མཆོངས་ནས་
དམག་སུམ་ཅུ་ཙམ་མཚོན་ལ་དྲོངས་ཏེ་བྱུང་བ་ན། དེར་ཡོད་དཔའ་རྟུལ་ཁྲོ་རྒྱལ་
བེར་དམར་དང་གྱད་མི་བྱ་རྟ་རྐང་རིང་བཅས་རྒོད་ཧྲག་རྣམས་ནས་གདོང་་་་་་
བླངས་པས། བློན་གཡུ་འབྲུག་དེ་ངར་བའི་སྒོ་ནས་རལ་གྲི་རྟ་ཡི་རྔོག་མ་ལ་ཕྱིས་
ཕྱིས་བྱས་རལ་པའི་གསེབ་ནས་མེ་སྟག་ཐོར་ཐོར་དུ་འཕྲོ་བཞིན། ཡ་འོ་ན་གླིང་
གི་དམར་པོ་གཡབ། ཁྱོད་དཔའ་བོའི་རྒོད་ཚོད་མ་བྱས་ན། ང་ཕམ་པོ་ས་ལ་
ཆག་ལེ་མེད། ཞེད་མ་འདུག་དཔའ་བོའི་གླུ་ལ་ཉོན། ཟེར་ནས་གླུ་འདི་བྱང་གླུ་
ཤ་ཟ་ཁྲག་འཐུང་དཔའ་བོའི་ངར་སྒྲ་ལ་དྲངས་ཏེ་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ལྷ་མ ཁྱེན་གཅིག་སྤྲིན་རླུང་ཕྱུག་མོ་ནས། །སྲོག་བདག་འབར་བ་ཁྲག་འཐུང་
152



གཡུ་འབྲུག་ཞགས་པས་བེར་དམར་བཟུང་།
མཁྱེན། །བར་སྣང་གློག་གི་ཁོང་སེང་ནས། །བཙན་རྒོད་ཧ་བ་བདུད་རྒྱལ་མཁྱེན།
ས་འཛིན་ལྷུན་པོའི་ཁོང་སེང་ནས། །ཡུལ་ལྷ་བྲག་དམར་ཟངས་ཡག་མ ཁྱེན། །
དགྲ་སྲོག་ཆོད་ལ་རྟིང་མ་དྲོངས། །ས་འདི་ས་ངོ་མ་ཤེས་ན། །ནུབ་སྟག་གཟིག་
ཡུལ་གྱི་ས་ཆ་ལ། །སྟག་ཐང་ན་བཀྲ་གོང་མ་ཟེར། །འབུམ་སྒར་ཁྲ་མོའི་གཞི་
དཀྱིལ་རེད། །དཔའ་བོས་ངར་གླུ་ལེན་ས་རེད། །སྔར་མས་སྟོང་གཏམ་བཤད་ས་
རེད། །ང་འདྲ་ཁྱོད་ཀྱིས་ཅི་ལ་ཤེས། །སྐྱིད་མོ་བྱང་ཡུལ་རིགས་དྲུག་ནས། །ཡང་
སྐྱིད་འབྲས་མོའི་པད་ཐང་ནས། །སྦྲ་རྫོང་མཐིང་ཤོག་སྔོན་མོའི་ནང་། །བློན་
ཆེན་གཡུ་འབྲུག་དགྲ་འདུལ་ཟེར། །རྟིང་མ་དཔུང་གིས་གཅོད་མི་ཡིན། །དེ་ནས་
ཉོན་དང་རྟ་དམར་སྐྱ། །ཕ་ས་མ་རྒྱུད་ཅི་འདྲ་ཡིན། །ཧ་མ་གོ་མི་ལ་ནོར་ཡ་མེད།།
ཡ་རབས་མ་རབས་སྤྱོད་པས་ཕྱེ། །ཆུ་དང་འོ་མ་སྦལ་པས་ཕྱེ། །ཟེར་བ་བོད་ལ་
མི་དར་རམ། །མདའ་འགོ་མི་ཟིན་ཁྲ་ལ་ལ། །གཞུ་བཟུང་མི་ཤེས་གོ་རོ་རོ། །
དཔའ་མེད་མི་ལ་ནོར་ཡ་མེད། །ངེད་བྱང་ཡུལ་ལྷ་ཡི་ལུང་པ་ལ། །བསེ་རག་
གླིང་གིས་རྟ་ཇག་རྒྱུགས། །ལྷོ་སྤྲིན་དགུང་ལ་མ་འདུས་གོང་། །གཡུ་འབྲུག་ངར་
སྒྲ་ཅི་ལ་རེད། །འབྲས་དྲུག་གཏོར་བསམ་སྙིང་རེ་རྗེ། །སྔགས་ཆེན་ཕུར་ཟོར་ད་
རེས་ཡོད། །ལྷོ་རོང་མུན་པ་མ་གསལ་དུས། །སྟག་གཟིག་ངར་སྐད་ཅི་ལ་རེད། །
ཤ་དམར་ཟ་བསམ་སྙིང་རེ་རྗེ། །ལུང་གསུམ་ས་མདའ་ད་རེས་ཡོད། །བྱང་ཡུལ་
ཕར་དགྲ་མ་བྱས་གོང་། །སྟག་གཟིག་ལམ་བཀག་ཅི་ལ་རེད། །རྟིང་མ་ལེན་
བསམ་སྙིང་རེ་རྗེ། །དཔའ་བོས་གཡུལ་འཁྲུག་ད་རེས་ཡོད། །ད་རུང་འདྲ་མ་
འདི་འདྲ་ཡོད། །ཐང་དཀར་འཕུར་ཚོད་མ་བྱས་ན། །བྱ་ལམ་སྟོང་པའི་རང་
བཞིན་རེད། །འཕུར་ཆེས་ན་གཤོག་དྲུག་རླུང་པོས་གཏོར། །སྤྱང་ཨ་ཐང་འདུར་
ཚོད་མ་བྱས་ན། །གཡང་དཀར་རྫི་བོས་བདག་པོ་བྱེད། །འདུར་ཆེས་ན་མཆེ་
153



གོ་ར་ཚྭ་རྫོང་།
་
སྡེར་འ ཐོར་ལེ་ཡོང་། །སྟག་བློན་རྔམ་ཚོད་མ་བྱས་ན། །བྱང་བློན་གཤིན་རྗེའི་ཕོ་
ཉ་རེད། །རྔམ་ཆེས་ན་སྲོག་དམར་ཤོར་ལེ་ཡོང་། །ཁྱོད་དེ་འདྲའི་རྒོད་པོ་ཡིན་
པས་ན། །དཔའ་ཁེར་འགྲོས་རྙིང་མ་མི་ལེན་ནས། །དཔུང་རུབ་བརྒྱབ་བྱས་པས་
ཅི་ལ་ཕན། །མི་མང་རོ་མང་གཞི་མ་རེད། །ཨེ་བདེན་གླིང་ཤིའི་རོ་ལ་ལྟོས། །
བྱིས་ཆུང་སྲོག་ལ་མ་འཕང་ན། །རྒྱ་ཁྲ་ང་ལ་དགོས་རྒྱུ་ཡིན། །ལུང་ཆུང་བདག་
རུ་མ་རེ་ན། །ཨ་ཐང་སྤྱང་ལ་དེ་དགོས་ཡིན། །སྟག་དམར་ཤི་ལ་མ་འཚེར་ན། །
བྱང་བློན་འཆི་བདག་གཤིན་རྗེ་འདྲ། །དེ་རིང་ཁྱོད་དང་ང་རང་གཉིས། །སུ་
རྒོད་སྔོན་མོ་མཚོན་ལ་འགྲན། །སུ་མགྱོགས་བདེ་མོའི་ཐང་ནས་གཤིབ། །སང་
ཉིན་སྟག་སྒར་ཁྲ་མོ་དེ། །ཡུ་མེད་མ་བྱས་བྱང་བློན་མིན། །དེ་སྔ་ལམ་འཕྲང་
བཙན་བསྒུག་བྱས། །སྟག་དམག་ལྔ་བརྒྱ་ཐང་ལ་བརྡབ། །རུ་འདྲེན་ངར་རྒོད་
ཟེར་མི་ཚོ། །རེ་རེ་བཞིན་དུ་མགོ་སྐེ་ཕྲལ། །ཐ་མ་བྲོས་པས་སྲོག་ལས་ཐར། །
སྡར་མ་བྲོས་པའི་ར་མདའ་ལ། །དཔའ་བོ་བྱང་དམག་སླེབས་ནས་ཡོད། །ཁྱོད་
རང་ཕར་ལ་བྲོས་པས་ན། །ཞལ་དཀར་ལྡན་པའི་ཤ་ལ་ཟོ། །གླིང་དཀར་ཇོ་རུའི་
ཞབས་རེ་འདྲེན། །ང་ཕྱིར་ལ་གོམ་གང་བྲོས་པས་ན། །བྱང་ཡུལ་རྒྱལ་པོའི་
ཞབས་རེ་འདྲེན། །མི་བརྒྱ་འདུས་པའི་གླུད་ལ་སོང་། །གཏམ་གོའམ་ཐོས་སམ་
དམར་པོ་གཡབ། །དཔའ་མ་ཞུམ་གདོང་ལ་བཅར་ནས་ཤོག །
ཅེས་གླུ་དེ་ལྟར་བླངས་ཏེ་རྒྱུགས་ཚད་པའི་སྐབས་དེར། སྒ་སྡེའི་ཁྲོ་རྒྱལ་
བེར་དམར་དེས་རྟ་ཁ་བཀག་ཡོབ་ཆེན་མནན། མདའ་གཞུ་ལྟོང་སྤྲད་དེ་གླུ་འདི་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྟག་རི་སྤྲིན་གྱི་གཞལ་ཡས་ནས། །དབང་དྲག་རྩལ་ལ་གསོལ་བ་འདེབས། །མ་
ཞབ
154



གཡུ་འབྲུག་ཞགས་པས་བེར་དམར་བཟུང་།
རུང་དམ་སྲིའི་སྲོག་སྙིང་དྲོངས། །ས་འདི་ས་ངོ་མ་ཤེས་ན། །སྟག་གཟིག་ན་བཀྲ་
གོང་མ་རེད། །དཔའ་བོས་རྟིང་མ་ལེན་ས་རེད། །སྔར་མས་སྟོང་གཏམ་བཤད་
ས་རེད། །ང་འདྲ་ཁྱོད་ཀྱིས་ཅི་ལ་ཤེས། །ཤར་རྨ་ཁམས་གླིང་ཡུལ་ཁྲ་མོ་ནས། །
སྟག་རོང་ཕོ་ལ་གསར་རྙིང་ཡོད། །མི་མཚོ་དམར་པོའི་ནང་རོལ་ནས། །དགྲ་ལ་
ཁ་ཕོ་བ སྡམ་མི་དང༌། །རྟིང་མ་དཔུང་གིས་གཅོད་མི་དེ། །སྒ་སྡེའི་ཁྲོ་རྒྱལ་བེར་
དམར་ཟེར། །སྟག་གཟིག་ཡུལ་གྱི་དཔོན་བསྐོས་ཡིན། །གེ་སར་རྒྱལ་པོའི་བློན་པོ་
ཡིན། །དེ་ནས་ཚུར་ཆས་བྱང་གི་དམག །ཆག་སྒོས་རྒྱབ་ནས་དེད་ལེའི་བུ། །
གྱོད་ཀྱིས་སྡུན་ནས་བསུས་ལེའི་བུ། །སྟོང་ལམ་གཡུ་འབྲུག་སྔོན་མོ་ལ། །སྦྲང་
ཆུང་བསེར་མས་འགྲན་ལེ་མིན། །གངས་སྟོད་སེང་གེ་དཀར་མོ་ལ། །ཁྱི་ནག་
དོམ་བུས་ག་ནས་འགྲན། །བྱང་སྟོད་འབྲོང་བུ་རུ་རིང་ལ། །ཡོས་ནོར་གླང་གིས་
ག་ནས་འགྲན། །མ་སང་འཕྲུལ་སྲས་གེ་སར་ལ། །བྱང་ཡུལ་རྒྱལ་པོས་ག་ནས་
འགྲན། །ནུབ་སྟག་གཟིག་ནོར་གྱི་ས་ཆ་ལ། །དགྲ་ཤ་ཕས་སྒོ་བརྡུང་ཅི་ལ་རེད། །
ན་ནིང་ལོ་ཡི་གཞེས་ནིང་ལོ། །རྨི་ལེའི་གསེར་གཡང་བླངས་པའི་དུས། །བྱང་
བློན་སྟོང་ཁྲི་ཡ་མེད་ཁོས། །ཁྲ་མོའི་དམག་དཔུང་གླིང་ལ་ཕབ། །ཉེས་མེད་སྐུ་ལ་
ཚོད་བཙུག་བྱས། །བྱས་མེད་གླིང་ལ་འགྲན་ཡ་བགོས། །ཟླ་གཅིག་ལག་དམར་
ཁྲག་ལ་བསྒྲལ། །ཕན་ཚུན་མི་རྟ་ཕྱེད་མ་བྱས། །དེ་བྱས་དེ་ལན་མ་འཕྲད་ཡོད། །
དེ་རིང་ལྷ་ཡི་དངོས་གྲུབ་རེད། །ཤ་ལན་ཟ་ལ་ཁྲག་ལན་འཐུང་། །སྔོན་གྱི་ལས་
བསྐོས་བྱང་གི་བློན། །གཡུ་འབྲུག་དགྲ་འདུལ་སྟོང་གཏམ་ཅན། །ཐུག་ས་མ་ཞན་
ཁྲོ་རྒྱལ་བློན། །འཛོམ་ས་མ་ཞན་སྟག་ཐང་གོང་། །དོ་དགོང་ཉི་མའི་ཕྱི་དྲོ་ལ། །
དཔའ་བོ་སུ་རེད་ལྟད་མོ་ལྟ། །དགྲ་མགོ་ཁྲག་གི་ཛ་ལ་ཅན། །སྒ་ཕྱི་རུ་འགོ་ལ་
བསྡམ་ནས་འགྲོ། །གཏམ་ཁས་ཟེར་དོན་ལ་མ་བྱུང་ན། །གླིང་དཔའ་རྟུལ་མིན་
155



གོ་ར་ཚྭ་རྫོང་།
པའི་རྟགས་ལ་ཞོག །གོ་ན་གླུ་ལ་འདྲ་མ་ཡོད། །མ་གོ་གླུ་ལ་འདྲ་མ་མེད། །
ཅེས་གླུ་དེ་ལྟར་བླངས་ཏེ་མཆོངས་པ་དང༌། ཁོ་ཡང་ཐེ་ཚོམ་མེད་པ་དགུང་
ནས་གཟའ་རྒོད་རྒྱུ་བ་ལྟར་འདོ་བ་རླུང་ནག་ཤ་གཟན་དེ་ཁ་བཏང་སྟེ་བྱ་ཕོ་རོག་་་
འཕུར་བ་ལྟར་བྱུང་བ་བེར་དམར་ནས་མདའ་དེ་འུར་སྒྲ་བཅས་སྤྲིང་པ་ཁོའི་བྲང་་
ལ་མེ་ལོང་ཕུབ་ཙམ་ཡོད་པའི་ཐོག་ལ་ཐེབས་པས་གཏོར་ཏེ་ཁྲབ་གོས་ཀྱིས་མ་་་་
བརྟན་ཀྱང་། ཁོ་འདུལ་བའི་དུས་ལ་མ་བབ་པས་ཅི་ཡང་མ་ཐུབ་པར་བེར་
དམར་ནས་རལ་གྲི་ཤུབས་ནས་ཕྱུང་སྟེ་ཕན་ཚུན་གཡས་སྐོར་གྱིས་རེ་རེ་གཡུག་་་་་
ཀྱང་དཔའ་ཁ་ཐོན་པ་མ་བྱུང་། ཡང་ཕར་ཚུར་གཉིས་རེ་བཏབ་ཀྱང་མཚོན་གྱིས་
མ་ཆོད། དེ་ནས་བེར་དམར་དབུ་ཉེས་འགྲོ་དོགས་ཀྱིས། གྱད་མི་རྒོད་བྲག་
རྣམས་ཉུག་འཛོམ་བྱས་ཏེ་མདའ་མཚོན་མང་པོ་བཏབ་ཀྱང་ཁོ་ལ་ཅི་ཡང་མ་ཐུབ།
དེ་ནས་ཁོས་རལ་གྲི་རྡོ་ཆོད་ངར་མ་དེ་གཡས་སྐོར་གྱིས་ལན་གཅིག་བཏབ་པ་གྱད་
མི་ནམ་མཁའ་ལ་ཐེབས་པས་ཕྱེད་གཤག་གིས་རྟ་ལས་ཕབ་སྟེ་འདས། དེ་ནས་
གྱད་མི་དང་ཁྲོ་རྒྱལ་བེར་དམར་བཅས་ནས་རང་དབང་ཐོབ་པའི་མཚོན་ཇི་སྙེད་་་་
ཅིག་བཏབ་ཀྱང་རྡོ་ལ་དབྱུག་པས་བསྣུན་པ་ལྟར་ལས་ཅི་ཡང་མ་ཐུབ། དེ་ནས་
བྱང་བློན་དེ་ང་རྒྱལ་དྲག་པོ་གློ་བུར་དུ་འཁྲུག་སྟེ་རལ་གྲི་ཤུབས་ལ་བཅུག་ནས་་་་་་
བདུད་ཞགས་མུན་པ་འགུགས་ཆེན་དེ་གྲུ་ནས་ཕུད་དེ་རླུང་ལྟར་འཕང་བས་བེར་་་
དམར་གྱི་སོག་ཕྲག་ཏུ་ལྕགས་ཀྱུ་ཐེབས་ཏེ་འཐེན་པས་མི་རྟ་རང་དབང་མེད་པར་
འཁྱོལ་ལྡེམ་ལྡེམ་གྱིས་ཁྲིད་པ་དང་བེར་དམར་ནས་གྲི་གསུམ་ཙམ་བཏབ་ཀྱང་མ་་་
ཆོད་གཞན་གྱད་མི་རྣམས་ནས་རལ་གྲི་མང་པོ་བཏབ་ཀྱང་མ་ཆོད་པར་རྗེས་་་་་་་
བཞིན་ཁྲིད་པས། སྟག་གཟིག་གི་བློན་པོ་རྣམས་ཤི་བ་སྲོག་ལ་འཕང་མེད་ཀྱིས་
རྗེས་བཞིན་མཆོང་སྟེ་གྲི་མང་པོ་བཏབ་པས་མ་ཆོད་པར་ཅི་བྱ་བྲལ་བའི་སྐབས།
156



གཡུ་འབྲུག་ཞགས་པས་བེར་དམར་བཟུང་།
བ་བ
• ·**
：
：
ཡུལ་ལྷ་རྨ་རྒྱལ་སྤོམ་ར་དེ་མི་དཀར་རྟ་དཀར་ཅན་ལ་སྤྲུལ་ཏེ་གར་བྱུང་འདི་བྱུང་་་
མེད་པར་རྒྱུད་དུ་ཐོན་ཏེ་གནམ་ལྕགས་ཤེལ་གྱི་རལ་གྲི་དེ་ལན་གཅིག་བཏབ་པས་་
ཞགས་པ་བཅད་དེ་ལྕགས་ཐག་སིལ་ལེར་བྱུང་བ་དང་། བེར་དམར་དང་གྱད་མི་
རྣམས་རྟ་ཁ་བསྒྱུར་ཏེ་བྱང་དཔུང་དཀྲུག་པས། གཡུ་འབྲུག་ཁོ་ཞགས་པ་བཅད་
པ་ལ་རྟོག་པ་ཤར་ཞིང་ཉེར་བཅར་མ་ནུས་པར་མདའ་གསུམ་འཕངས་བྱུང་བས་་་
གླིང་དམག་བཞི་བཅུ་ཙམ་ཕབ། དེ་ནས་ཤར་ཕྱོགས་ནས་བཙན་རྒྱལ་གཙོས་
གྱད་མི་རྣམས་གཅིག་ཤོར་གཉིས་ཤོར་གྱིས་བྱང་སྒར་དུ་མཆོངས་ནས། དམག་
མང་པོ་ཆག་ཉིལ་དུ་བཏང་བྱུང་བར། དེ་ཕྱོགས་ཡོད་པའི་ཤེལ་ལུང་དུང་ཟླ་ཡ་
མེད་དེ་རྟ་ལས་བུད་དེ་སྤྲིན་དཀར་རླུང་གིས་བསྐྱོད་པ་ལྟར་གདོང་ལ་མཆོངས་ཏེ་་
དུག་མདའ་གསུམ་འཕང་བྱུང་བས་མདའ་གཅིག་བརྒྱ་དཔོན་ངོམ་ཆུང་ལ་ཐེབས་
པས་རྟ་ལས་ལྷུང་། མདའ་གཅིག་བཙན་རྒྱལ་ལ་ཐེབས་ཀྱང་ཁྲབ་བྱང་སི་ལེ་
གཏོར་བ་ལས་ནང་དུ་རྒྱལ་མཆོག་དམ་པའི་སྐུ་འཇུག་གྱོན་པར་མདའ་ཡིས་མ་་་་་
ཕིག མདའ་གཅིག་རུ་འདྲེན་རྒྱལ་བ་ལ་ཐེབས་པས་ས་ལ་ལྷུང་། དེ་ནས་བཙན་
རྒྱལ་ནས་གླུ་ལེན་དལ་ཁོམ་མ་བྱུང་བར་སྟེང་དུ་མཆོང་སྟེ་མདུང་དེ་སྐར་མདའ་་་་
ཆད་པ་ལྟར་ལན་གཉིས་བསྣུན་པས་ཀྱང་མཚོན་མ་སོང་། དེ་ནས་ཤེལ་ལུང་དུང་
ཟླ་ཡ་མེད་དེས་རལ་གྲི་ཤུབས་ནས་ཕྱུང་སྟེ་ལན་གཅིག་བཏབ་བྱུང་བ། མདུང་
ཕར་གཡུག་པ་དང་ཐུག་སྟེ་མདུང་གི་བ་དན་མཚམས་སུ་གྲི་ཐེབས་པས་མདུང་སྐེ་་
དུམ་མེར་འཕང་། དེ་ནས་བཙན་རྒྱལ་ནས་ཅི་བྱེད་མ་བྱུང་བར་དབྱུག་དུམ་དེ་
རྟ་སྤྲིན་དཀར་གྱི་གདོང་པ་ལ་ལན་གཉིས་བརྒྱབ་པས་ཕྱི་ནུར་བྱས་པ་དང་ལ་མོ་་་་
དབྱུག་དུམ་ས་ལ་འཕང་ཞིང་རལ་གྲི་ལན་དུ་མ་བཏབ་ཀྱང་ཁྲབ་གོས་ཧྲུག་གེར་་་་་
བཏང་བ་ལས་ཤ་ལ་མ་བབས། དེ་ནས་ཤེལ་ལུང་པས་རལ་གྲི་ཤུབས་ལ་དྲངས་
* * 1
་་
""
་
་
་
་
157



གོ་ར་ཚྭ་རྫོང་།
• ·**
：
：
* * 1
་་
ཏེ་དཔུང་པ་འཕུར་བཞིན་སྟེང་དུ་མཆོང་བྱུང་བར། བཙན་རྒྱལ་ནས་ཁོའི་ལག་
ཏུ་བཅར་དགོས་མི་འདུག་བསམ། རྟ་ཁ་གཡས་ཕྱོགས་སུ་བསྒྱུར་ཏེ་བྲོས་པ་ལྟར་
བྱས། ཤེལ་ལུང་པ་སྟག་གཟིག་གི་དམག་ཁྲོད་ལ་རྦབ་རྒོད་འགྲིལ་བ་ལྟར་མཆོང་
སྟེ་མི་བཅོ་ལྔ་ཙམ་རལ་གྲིའི་ངར་ལ་དྲངས་ཏེ་བྱུང་བ། གྱད་མི་མི་རྒོད་དཔུང་
རིང་དེས་གདོང་བཀག་སྟེ་རལ་འགྲན་ཐུང་ཙམ་བྱས་པ་ཁོའི་གྲི་མི་རྒོད་ཀྱི་བྲང་ལ་
རྩེ་ཤེད་ཀྱིས་རྨས་ཚབས་ཆེ་བར་བྱུང་བར། གྱད་མི་ནས་ཁྲག་ངོ་ལ་གཏོར་དེ་
ངར་ཆེན་གྱིས་གྲི་གཅིག་བཏབ་པས་ཤེལ་ལུང་ཁྲབ་གོས་ཧྲུག་གེར་བཏང་སྟེ་ཕུར་་་
རྩ་ལ་གྲི་རྨས་ཅུང་ཟད་བྱས་པ ས་ཁོས་ངར་ཆེན་གྱིས་གྲི་གཅིག་བཏབ་པས་གྱད་མི་
དཔུང་སོག་ཕྲལ་ཏེ་རྟ་ལས་ལྷུང་། དེ་ནས་བྱང་ཕྱོགས་ནས་སྙེ་མོ་སྟག་ཚ་ཁྱུང་
རྒྱལ་དེས་བྱང་དམག་བཅུ་ཙམ་མདུང་གི་ངར་ལ་དྲངས་ཏེ་བྱུང་བ་ན། བྱང་གི་
བརྒྱ་དཔོན་གནམ་དགའ་ཟེར་བ་དེས་གདོང་བླངས་ནས་མདུང་འགྲན་ཐུང་ཙམ་
བྱས་པས་སྟག་ཚའི་མདུང་དེ་བརྒྱ་དཔོན་གྱི་ལྟོ་བ་ལ་ཐེབས་པས་རྒྱུ་མ་ཕྱི་རུ་ཕྱུང་་་
སྟེ་རྟ་ལས་ལྷུང་། དེ་ནས་བྱང་གི་དམག་རྣམས་གཅིག་རྒྱབ་གཉིས་སྣོན་གྱིས་
དཔུང་དྲག་པ་དང་ཧ་ཅང་སེམས་མཐུན་པའི་སྟོབས་ཀྱིས་དཔུང་མ་ཤོག་པར་་་་་
ཕྱིར་འགྱེད་བྱས། དེ་ནས་ལྷོ་ཕྱོགས་ནས་གླང་ཆེན་ནམ་མཁའི་ཐོག་བཟུང་དེས་
རྟ་ཁ་དཀྲུག་སྟེ་བྱང་དཔུང་གིས་ནང་དུ་མཆོངས་ཤིང་བྱིའུ་ཁྱུ་ཁྲ་ཡིས་གཏོར་བ་་་་
ལྟར་བྱང་དམག་མང་པོ་མཚོན་ལ་དྲངས་པ་དང་མཉམ་དུ། སྟག་རི་གློག་ལྕམ་
འཕར་མ་དེ་མགྱོགས་པ་རག་ནག་རླུང་འཛིན་གྱི་གོང་དུ་བུད་དེ་གདོང་བཀག་་་་་
པས། གླང་ཆེན་པས་མདའ་གཞུ་རྒྱུད་ལ་དྲངས་ཏེ་སྟོང་འཇིགས་མེད་པའི་གླུ་
འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
""
་
་
་
་
158



གཡུ་འབྲུག་ཞགས་པས་བེར་དམར་བཟུང་།
，
རི་རབ་རི་ཡི་ཁོང་སེང་ནས། །གནོད་སྦྱིན་ཆེན་པོ་འཇིགས་པའི་གཟུགས། །ཕྱག་
ན་ནོར་བུ་ནེའུ་ལེ་འཛིན། །སྒྲུབ་པ་པོ་ལ་དངོས་གྲུབ་སྩོལ། །ཡུལ་ལྷ་རྫ་དམར་
སྤུན་དགུ་མཁྱེན། །མ་ཐུབ་དགྲ་བོ་དབང་དུ་བསྡུས། །སོག་རི་ནོར་བུ་རྩེ་རྒྱལ་
མཁྱེན། །རང་ཕྱོགས་བུ་རྟའི་ཁ་འཛིན་གྱིས། །ས་འདི་ས་ངོ་མ་ཤེས་ན། །སྟག་
གཟིག་ན་བཀྲ་བར་མ་རེད། །བྱང་དམག་གསོད་པའི་བཤས་ར་རེད། ང་འདྲ་
ང་ངོ་མ་ཤེས་ན། །སེར་པོ་སོག་གི་ས་ཆ་ནས། །གསེར་གདུགས་ཁྲི་མཁར་ནང་
རོལ་ལ། །གླང་ཆེན་ནམ་མཁའི་ཐོག་བཟུང་ཟེར། །གེ་སར་རྒྱལ་པོའི་བློན་པོ་
ཡིན། །སྟག་སྲས་འདས་པའི་ཁྲི་ཚབ་ཡིན། །དཔའ་ལ་བརྒྱ་རྡོ་ངོ་དམར་ཡིན། །
ལབ་ན་རྒྱ་གར་ལྕེ་ཐོག་ཡིན། །ཤེད་ལ་རི་བོ་ཕྲག་ཁུར་ཡིན། །དེ་ནས་ཧམ་ཆེན་
གྲོ་དམར་སྐྱ། །ངར་འདོད་ཁ་ཕོ་ཐགས་སེ་ཐག །རྒྱུགས་འདོད་འདོ་བ་ཕྱ་ལ་ལ། །
ཧམ་ཆེན་བུ་ཞིག་མ་རེད་རེ། །དཔའ་བོས་འཐབ་པའི་ལོ་རྒྱུས་དང་། །སྔར་མ་
བྲོས་པའི་རྐང་རྗེས་བཅས། །དུས་རྒྱུན་ང་ལ་འགྲོ་ལེ་མིན། །དམར་ཡག་སྟག་
དང་བྲེ་སེར་འབྲོང་། །ཚེ་རབས་ལས་ཀྱི་སྒེར་དགྲ་རེད། །བྱ་རྒྱལ་ཁྱུང་དང་ལྟོ་
འགྲོ་གཉིས། །མི་མཐུན་གཅིག་གནོད་གཅིག་དགྲ་རེད། །གླང་ཆེན་བློན་དང་གྲོ་
དམར་གཡབ། །གཅིག་ལན་གཉིས་དགྲ་ལས་ཀྱིས་བསྐོས། །གཡས་སྟག་དོང་
ནང་ནས་མདའ་ཞིག་ལེན། །སྨྱུག་རྒོད་གནམ་ལྕགས་དགུ་གཏོར་ལེན། །སྨྱུག་
ཚིགས་གསུམ་ཚ་བ་རོང་ནས་འཐུས། །འཕུར་ཡ་ཐང་དཀར་སྒྲོ་ལ་བྱས། །ལྕགས་
སྣ་དགུ་ཡི་མདེའུ་སྤྲད། །དགྲ་འབྲོང་གཉིས་ལ་རྒུམ་འབུ་འཐུས། །གཟིག་ཤུབས་
ནང་ནས་གཞུ་གཅིག་ལེན། །ལྕགས་གཞུ་ནག་པོ་ལེབ་ཆེན་ལེན། །གཞུ་ཡར་
མཆོག་འབྲུག་སྒྲ་འུ་རུ་རུ། །མར་མཆོག་གློག་དམར་ཁྱུགས་སེ་ཁྱུག །མཆོང་
བཟུང་ཟི་ར་ཚུབས་སེ་ཚུབ། །རྩལ་དྲུག་སྟོབས་ཀྱིས་འདོམ་ལ་བཀང་། །མྱུར་
159



གོ་ར་ཚྭ་རྫོང་།
མགྱོགས་ཤུགས་ཀྱིས་བར་སྣང་འགྲིམ། །སྡང་བའི་དགྲ་ལ་ཐོག་ལྟར་འབབ། །དེ་
རིང་ཁྱོད་ལ་ཧོ་མ་ཡ། །ཕྱི་གཟུགས་དྲུག་བྱ་ཁྱིའི་མགྲོན་ལ་སྟེར། །ནང་དོན་དྲུག་
མདའ་མོས་ཧ་ལ་འཕེན། །བར་སྣང་སེམས་རླུང་ལ་བང་ཁ་སྡེབ། །ལས་དེ་ལས་
འགྲོ་ས་ག་ལ་ཡོད། །
ཅེས་ཟེར་ཞིང་མདའ་དེ་དགུང་ནས་གཟའ་རྒོད་འགྲིམ་པ་ལྟར་འཕངས་་་་
པས་སྟག་རི་གློག་ལྕམ་འཕར་མ་ལ་ཐེབས་ཀྱང་ཁོ་འདུལ་བའི་དུས་ལ་མ་བབ་པས་
མདའ་ཡིས་མ་ཕིག་ཤུགས་ཟེར་གྱི་རྟ་ལས་ལྷུང་ལ་ཁད་བྱུང་། དེ་ནས་ཁོ་ང་རྒྱལ་
རབ་ཏུ་འཁྲུགས་ཏེ་མགྱོགས་རྟ་རག་ནག་རླུང་འཛིན་དེ་ཁ་སྐོར་དཀྱིལ་ལི་ལི་བྱས་
ཤིང་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་མཐོན་པོའི་སྤྲིན་བར་ནས། །དགྲ་ལྷ་འབར་བ་མཐུ་རྩལ་ཅན། །བྱང་
ཡུལ་རྒྱལ་གཞིས་བདེ་བར་ཤོག །སྒེར་ལྷ་ཧ་བ་མྱུར་མགྱོགས་ཆེ། །དམག་དང་བུ་
རྟའི་དཔུང་སྐྱོར་མཛོད། །ཡུལ་ལྷ་ཟངས་ཡག་བྲག་དམར་དང༌། །དགྲ་རྒོད་ལྷ་
རྒོད་རྩེ་རྒོད་གསུམ། །དཔའ་བོའི་དཔུང་པའི་སྐྱོར་མ་མཛོད། །ས་འདི་ས་ངོ་མ་
ཤེས་ན། །སྟག་གཟིག་ན་བཀྲ་གོང་མ་རེད། །འབུམ་སྒར་ཁྲ་མོའི་ལྷོ་ཕྱོགས་རེད། །
སྟག་གཟིག་བསད་པའི་བཤས་ར་རེད། །དེ་ནས་ཉོན་དང་སེར་པོ་སྐྱ། །གླང་
ཆེན་ཐོག་བཟུང་ཡིན་པས་ཟེར། །ཚེ་འདོད་ཧམ་གཏམ་ངོ་རེ་ཚ། །ཆེན་པོ་སོག་
གི་རྒྱལ་པོ་དེ། །ནག་པོ་བདུད་ཀྱི་གཙོ་བོ་རེད། །སོག་ཡུལ་མཐིལ་གྱི་ནོར་བུ་
རེད། །མ་ངན་ཇོ་རུས་མདའ་ལ་དྲངས། །རྒྱལ་གཞིས་མངའ་འབངས་དབང་ལ་
བསྒྱུར། །ཁྲབ་རྫོང་ཕྱུག་མོ་གླིང་གིས་ཕབ། །ཕུ་ནུ་དམག་མང་མགོ་སྐྱེ་ཕྲལ། །
བསོག་པའི་ནོར་རྫས་དཔུང་གིས་གཏོར། །ཁྱོད་ཆུས་བཙོང་སྡེར་མ་གླང་ཆེན་བུ།།
160



གཡུ་འབྲུག་ཞགས་པས་བེར་དམར་བཟུང༌།
དཔའ་དེ་འདྲའི་རྒོད་པོ་ཡིན་པས་ན། །དེ་དུས་མེད་པ་ཅི་ལ་རེད། །བུ་ཚྭ་ལ་
སོང་ངམ་ཚོང་ལ་སོང་། །དེ་རིང་ཆེ་གཏམ་ངོ་རེ་ཚ། །སོག་སྨད་མང་རྗེ་ཁྲི་
བཙན་དེས། །ཁྱི་ཕྲུག་ལག་ལྡག་གསོ་གསོ་བྱས། །བློན་ཡོད་སྡེ་བྱུས་མ་ཕན་ན། །
ཁྲ་ཚང་འོག་གི་བྱིས་ཚང་འདྲ། །ལྟོ་ཟས་གནང་བ་དོན་མེད་རེད། །བུ་ཡོད་ཕ་
མར་མ་ཕན་ན། །གོ་ཚེར་མ་ལ་ཁྱི་སྐྱེས་འདྲ། །ལུས་སྟོབས་རྒྱས་དུས་མ་ལ་སྡང་། །
དེ་འདྲ་གནའ་མིའི་དཔེ་ལ་ཡོད། །ཁྱོད་འདྲའི་བུ་སྐྱེས་ཁྱི་སྐྱེས་དགའ། །དུས་དེ་
རིང་རྒོད་རྒོད་ངོ་རེ་ཚ། །དེང་བྱང་དམག་མི་འབེབས་ཀ་མེད་རེད། །སྡེ་ཞོ་
བཞིན་ཆགས་པ་ཁྲག་བཞིན་དཀྲུག །རྟ་དེད་ར་མདའ་ཡུ་མེད་བཏང་། །ཤ་ཤོར་
ཤ་ལན་ཡོང་ལེ་ཡིན། །ཟོག་ཤོར་ར་མདའ་ཡོང་ལེ་ཡིན། །ཡོང་ནས་རྙིང་མ་བླང་
ལེ་ཡིན། །སྟག་བློན་སྡར་མ་ཁྱུ་གཅིག་དེས། །དཔུང་མེད་ལམ་འཕྲང་ཧམ་པས་
བཀག །དཔའ་མེད་དཔུང་པ་བྱང་ལ་འགྲན། །མགོ་མེད་རོ་ཡིས་འཕྲང་ལ་
ཁེངས། །བྱ་རྒོད་ཤ་ལ་ཞེ་ཁ་ལོག །ཅེ་སྤྱང་དམར་གྱིས་ཀླད་ཡུ་འཁོར། །འབབ་
ཆུ་དམར་པོའི་ཁྲག་ལ་བསྒྱུར། །ཡིན་ན་བྱང་མི་དེ་འདྲ་ཡིན། །དེ་རིང་རྒོད་རྒོད་
ངོ་རེ་ཚ། །ཝ་མོ་སྟག་རྫུས་རག་པ་སྐྱ། །གླང་ཆེན་བློན་པོ་ཡིན་པས་ཟེར། །ཕུ་ཡ་
ཀི་སྤང་ལྗོངས་འཁྱིལ་པ་ན། །རྩི་བཅུད་འཁྲུངས་པ་སྤང་དཀར་རྒྱན། །ལུག་
གཡང་དཀར་སྣང་བ་སྤྲོ་ལུགས་ལ། །རྩི་བཅུད་ལུ་གུའི་ཁ་ཟས་རེད། །སྐེད་ཕ་ཀི་
ཐང་ཆེན་ཁུག་ཟུར་ལ། །ལྗང་ཆུང་འཁྲུངས་པ་ཞིང་གི་རྒྱན། །རྒྱ་ཟོར་སྣང་བ་སྤྲོ་
ལུགས་ལ། །འབྲས་དྲུག་ཟོར་བའི་ལས་དགྲ་རེད། །མདའ་མ་ཀི་གཙང་ཆབ་
འཁྱིལ་བ་ན། །ཆབ་རྦ་རླབས་འཚུབ་པ་རྒྱ་མཚོའི་རྒྱུན། །ཉ་གསེར་མིག་སྣང་བ་
སྤྲོ་ལུགས་ལ། །ཆུ་བཅུད་ལྟོ་དཀར་ཁ་ཟས་རེད། །ས་སྐྱིད་པོ་ན་བཀྲ་གོང་མ་ལ། །
དམག་བུ་རྟ་བབས་པ་སྟག་གཟིག་རྒྱན། །དཔའ་སྟག་རི་སྣང་བ་སྤྲོ་ལུགས་ལ། །
161



གོ་ར་ཚྭ་རྫོང་།
-
ཇག་ཐོག་བབས་དུང་ཟླའི་ལས་དགྲ་རེད། །མགོ་དར་འཕྲུ་མ་བླངས་དཔའ་བོ་
མིན། །མདའ་རྒྱང་འཕེན་ཝ་མོ་སྟག་གཟིག་ལུགས། །གྲི་རྩར་གཡུག་བྱང་བློན་
སྟག་མོའི་ལུགས། །ངའི་གྲི་འདི་གི་ངོ་མ་ཤེས་ན། །བྱང་གོ་རའི་བྲག་དམར་ལེབ་
ཆེན་ལ། བྱ་ཁྱུང་ཆེན་ཁོག་ནས་གྲི་གསུམ་བྱུང་། །དཀར་པོ་ལྡེམ་ལྡེམ་ཡར་ལ་
འགྲིམ། །སོག་ཁྲི་སྡེ་དཔོན་གྱི་ཕ་རལ་རེད། །ཁྲ་མོ་ཕྱུག་ཕྱུག་མར་ལ་འགྲིམ། །
བྱང་བྱེ་རིའི་རྒྱལ་པོའི་ཕ་རལ་རེད། །དམར་པོ་སྲོག་གཅོད་མར་ལ་བཞག །སོག་
དུང་ཟླ་དཔོན་གྱི་ཕ་རལ་རེད། །བཏབ་ན་རྡོ་རྗེའི་བྲག་ཀྱང་འབྲེག །ཕྱར་ན་ལྷ་
སྲིན་མགོ་བོ་འགེམ། །དེ་རིང་ཁྱོད་ལ་ཧོ་མ་ཡ། །ཁ་ཕར་ར་བསྐོར་བ་དགྲ་ལ་
བསྒྱུར། །དགྲ་མགོ་ཨ་ཕོའི་ཕྱི་རུར་བསྡམ། །རྟ་ཁྲབ་འཁོར་གསུམ་དཔའ་དར་
བྱེད། །དེ་ལས་འགྲོ་ས་ག་ན་ཡོད། །ཁྱོད་རང་ཡིད་ལ་དེ་འདྲ་ཞོག །གོ་ན་རྣ་
བའི་རྒྱན་དུ་ཞོག། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཏེ་སྐར་མདའ་ཡར་བ་ལྟར་བཅར་ཚར་ཞིང་ཁོང་་་་་་་
གཉིས་རལ་འགྲན་ཇ་ཡུན་ཙམ་བྱས་ཀྱང་དབྱེར་མ་ཆོད། དེ་ནས་རལ་གྲི་ཤུབས་
ལ་བཙུད་དེ་ཁྲབ་ཆེན་དཔུང་འཛིང་ཇ་ཡུན་ཙམ་བྱས་ཀྱང་ཕམ་རྒྱལ་མ་བྱུང་བས་
སོ་སོས་དཔའ་ཚོད་བཟུང་སྟེ་དམག་ཁྲོད་དུ་མཆོང་ཞིང་ཆག་ཉིལ་དུ་བཏང་། དེ་
ལྟར་བྱང་སྒར་གྱི་ཤར་ལྷོ་ནུབ་བྱང་ནས་སྟག་གཟིག་དམག་གིས་ཤུགས་ཆེན་འཁྲུག་་
ཀྱང་བྱང་དམག་རྣམས་དཔའ་རྩལ་ཆེ་བ་མ་ཟད་བློ་མཐུན་པའི་སྟོབས་ཀྱིས་ཧ་ཅང་
ཕམ་རྒྱལ་མ་བྱུང་བས་ཉི་མ་དྲོས་ཡོལ་ཙམ་ནས་འཁྲུག་ཐག་ཆོད་དེ་སྟག་གཟིག་་་་་
དམག་རྣམས་ཚུར་ལོག་སྟེ་གནས། བྱང་དམག་རྣམས་ནས་སང་ནམ་མ་གསལ་
གོང་ནས། དམག་དཔོན་ཆེ་བཞི་ལ་ཁས་ལེན་སྟག་རི་དཔུང་བཅས་ཆིག་འབུམ་ལྔ་
སྟོང་གིས་བསྐོར་ཏེ་སྟག་སྒར་དེ་ཨ་ལོང་ལྟར་བསྐོར་ནས་གཅིག་ཀྱང་མི་ལུས་པར་
162



གཡུ་འབྲུག་ཞགས་པས་བེར་དམར་བཟུང༌།
སྒར་གཏོར་ཟེར་གྲོས་ལ་བརྩོན། དེའི་དུས་སུ་སྟག་གཟིག་གི་དམག་དཔོན་རྣམས་
རང་བབས་ཀྱི་གདན་ལ་འཁོད་དེ་གསུང་གླེང་མང་དུ་མཛད་པ་ལ། ད་ལམ་བྱང་
དམག་འདི་དཔུང་མང་དཔའ་རྩལ་ཆེ་སེམས་མཉམ་པའི་སྟོབས་ཀྱིས་དགྲ་འདུལ་་་
དཀའ་བ་བྱུང་བར་བརྟེན་རེ་ཞིག་གླིང་དཀར་གྱི་དམག་དཔུང་མ་འབྱོར་བར་ཕར་
འགྲོ་བཞག་སྟེ་ཚུར་ཡོང་གི་ལན་འཕྲོད་པར་བྱེད་ཟེར། ཉི་མ་དེའི་ཕྱི་ཉིན་བྱང་
དམག་རྣམས་ལམ་ལ་ཞུགས་ཏེ་སྟག་སྒར་ལ་ཆས་པ་ལ་དེལ་ཆུང་ཉག་གི་སོ་པས་་་་
མཐོང་སྟེ་བརྡ་བཏང་བས། སྟག་སྒར་ནས་གོ་གྱོན་མཚོན་ཐོགས་ཡོད་པར། ཐོ་
རངས་སྟག་གི་དུས་དེར། སྟག་སྒར་གྱི་ཤར་ཕྱོགས་སུ། དམག་དཔོན་གཡུ་འབྲུག་
གི་དཔུང་དེ་བབས་ཤིང་མདའ་མཚོན་སེར་བ་ལྟར་ཕབ་སྟེ་དམག་མང་པོ་བཅོམ་་་་
བྱུང་བས། སྒ་སྡེའི་ཁྲོ་རྒྱལ་བེར་དམར། སྟག་ཚ་དོམ་སྨྱོན། གྱད་མི་སྟག་ལྷ་རྔམ་
ཡག ཨ་འབར་གུ་རུ་རྒྱལ་མཚན་བཅས་ནས་གདོང་བླངས་ཤིང་མདའ་མང་པོ་
འཕངས་པས་བྱང་དམག་མང་པོ་བཅོམ། བྱང་དམག་རྣམས་ནས་མདའ་མང་པོ་
འཕངས་བྱུང་བས། སྟག་གཟིག་གི་དམག་བཅུ་གྲངས་བསད་པ་དང་། དེ་ནས་
ཕན་ཚུན་རྣམས་ཉེ་ཐུག་གིས་གྲི་འཛིང་རང་ལ་ཐུག་སྟེ་དམར་ལྷབ་ལྷབ་སྔོ་ཆེམ་་་་་
ཆེམ་གྱིས་ཇ་ཡུན་ཙམ་འཁྲུག་པས་ཕན་ཚུན་མི་མང་པོ་བསད་ཅིང་འཁྲུག་འཁྲུག་་་་
ལོང་ལོང་གི་ངང་དུ་ཇ་ཡུན་གཉིས་ཙམ་འཛིང་པས་དབྱེར་མ་ཆོད་པས། ཐོག་རི་
གཡུ་འབྲུག་དགྲ་འདུལ་དེ་ངར་ཆེན་གྱིས་སྟག་དམག་གི་ཁྲོད་དུ་རྦབ་རྒོད་འགྲིལ་བ་
ལྟར་མཆོངས་ཤིང་མདའ་གསུམ་འཕངས་པས། སྟག་དམག་བཞི་བཅུ་ཙམ་གཡས་
སྦྲེལ་གཡོན་སྦྲེལ་བཏང་བྱུང་བར། དེའི་དུས་དེར་སྒ་སྡེའི་ཁྲོ་རྒྱལ་བེར་དམར། །
སྟག་ཚ་དོམ་ཆུང་བཅས་རྒོད་ཧྲག་རྣམས་ནས་གདོང་བླངས་ཏེ་ཤི་འཐབ་བྱས་པས།
བྱང་དམག་ཁ་ཤས་བསད་པ་དང་། བློན་གཡུ་འབྲུག་དེ་ངར་བའི་སྒོ་ནས་རལ་གྲི་
163



གོ་ར་ཚྭ་རྫོང་།
-
--
-
ཤུབས་ལས་ཕྱུང་སྟེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མཐོ་མི་མངོན་སྤྲིན་ལོང་ཕྱུག་མོ་ནས། །དགྲ་ལྷ་འབར་བ་སྲོག་གི་བདག །རི་
རྒྱལ་ཆེན་པོའི་ཁོང་སེང་ནས། །བདུད་བཙན་ཧ་བ་དགྲ་ལྷའི་གཙོ། །བར་སྣང་
སྤྲིན་ཀློང་ཕྱུག་མོ་ནས། །བཙན་རྒོད་རྡོ་རྗེ་མཐུ་རྩལ་ཆེ། བུ་རྟ་དཔའ་བོས་
སྡོངས་གྲོགས་མཛོད། །ས་འདི་སྟག་གཟིག་སྙེ་མོ་ཐང་། །སྟག་སྒར་ཁྲ་མོའི་གཞི་
དཀྱིལ་རེད། །ང་འདྲ་ཁྱོད་ཚོས་ཅི་ལ་ཤེས། །བྱང་ཡུལ་སྐྱིད་པའི་ས་ཆ་ནས། །
སྦྲ་རི་མཐིང་རྫོང་ཕྱུག་མོ་ནས། །ཐོག་རི་གཡུ་འབྲུག་དགྲ་འདུལ་ཟེར། །བྱང་
ཡུལ་རྒྱལ་པོའི་བློན་པོ་ཡིན། །དགྲ་ལ་ཐུག་ན་ཐོག་ལས་ངར། །གཉེན་ལ་འཕྲད་
ན་དར་བས་འཇམ། །ཕོ་ལོ་དགུ་ཡི་དུས་ཚོད་ལ། །བྱང་དམག་ཁྲ་མོའི་མགོ་
འཛིན་བྱས། །དམག་སྣ་སེར་པོ་སོག་ལ་བསྒྱུར། །སོག་བྱེ་མའི་ལ་ནས་དམག་
འཁྲུག་བྱས། །སོག་རྟ་ཁྲ་ཅན་ལ་དགུ་བརྒྱ་བསད། །སོག་བློན་དཔལ་ལྡན་
འཇིགས་མེད་དེ། །རལ་གྲི་ངར་མས་དུམ་བུར་བཏང༌། །མ་བསྡད་སོག་ཡུལ་
སྟོད་ལ་བབས། །གཏམ་དང་འདུན་མ་དགོས་པས་ཟེར། །སྡེ་ཤོག་ཆེན་གསུམ་དེ་
དགྲ་མགོ་བླངས། །ཤག་པོས་མནའ་ཡང་མི་ཟ་ཟེར། །ཉེ་བས་ཁྲེལ་ཡང་མི་
གཡུག་ཟེར། །ཐ་མ་བྱང་སོག་འདུན་མ་བྱུང་། །དེ་ནས་བྱེ་རི་ཨ་གྲགས་བཅས། །
དགྲ་མ་བརྒྱབ་ས་ལ་གཅིག་ཀྱང་མེད། །ནོམ་མ་བླངས་པ་ལ་གཉིས་སུ་མེད། །
དཔའ་རྟིང་མ་བླང་བླང་བཤད་ཚོད་མེད། །དེ་ནས་སྟག་གཟིག་ཁྲེལ་མེད་དམག །
དགྲ་ཤ་པ་གཉིས་དེ་གཙུག་ཏུ་ཁུར། །གཉེན་ཕུ་ནུ་གཉིས་དེ་དག་ལ་འཛིན། །
སྟག་གཟིག་ནོར་གྱི་རྒྱལ་པོ་དང༌། །སྲས་ཆུང་ཁྲ་རྒོད་ཟླ་བ་གཉིས། །དམག་
དཔོན་བཙན་ལྷ་རྡོ་རྗེ་གསུམ། །སྐྱེ་ཁྲག་འཕྲོ་ཛར་རེ་གླིང་ལ་ཤོར། །དེ་ཨི་གོ་
164



གཡུ་འབྲུག་ཞགས་པས་བེར་དམར་བཟུང་།
སྟག་བློན་དམར་པོ་སྐྱ། །དེང་བྱང་ཡུལ་རྒྱལ་པོའི་ལས་དམག་དེ། །དགྲ་གླིང་ལ་
དེ་ལན་ཨེ་འཕྲོད་བསམ། །ལམ་མི་གཡར་འཕྲང་ལམ་ཅི་ལ་བཀག །དོན་མེད་མི་
ཤ་ཅི་ལ་བགོ། །ཉེས་མེད་དམར་བསད་ཅི་ལ་བཏང་། །ད་བྱེད་རྒྱུའི་ལས་དེ་
ཚར་ནས་ཐལ། །ད་རུང་འདྲ་མ་འདི་འདྲ་འདུག །ནུས་མེད་དགྲ་ལ་སྡང་བས་
ན། །མྱུར་དུ་ཤི་བའི་སྣ་འདྲེན་ཟེར། །ཁྱི་རྒན་ལམ་སོ་བཀག་པས་ན། །རྡོ་ལུ་སྲ་
མོའི་སྣ་འདྲེན་རེད། །མ་ངན་བུ་མོས་འཁྱོར་འགྲོས་དེ། །རང་ལུས་བརྗོད་པའི་
སྣ་འདྲེན་རེད། །མ་བྲོས་ཨི་གོ་རང་སྒར་ཟུངས། །བྲོས་པས་མི་ཐར་རྣམ་གསུམ་
ཡོད། །འཆི་བདག་ཞགས་པ་ཐེབས་པའི་དུས། །བྲོས་ན་མི་ཐར་གཤིན་རྗེའི་ཁྲམ།
དཔའ་རྒོད་སྒར་ལ་མཆོང་བའི་དུས། །བྲོས་ན་མི་ཐར་ཕྱི་མའི་ལམ། །སྤྱང་ཐང་
ལྷས་རར་འདུར་བའི་དུས། །ཁྲོས་པས་མི་ཐར་ཟ་བའི་གཤེད། །རྒོད་པོ་ཡོད་ན་
ཟུར་ལ་བུ། །མང་པོ་ཚོ་འགྲོས་ཨ་དགོས་ཆུང་། །དམག་མང་ཤི་བསད་སྡིགས་
པའི་གཞི། །དཔའ་བོ་གདོང་ཐུག་རྔམ་ཟིལ་ཆེ། །བུ་སུ་རེད་བུ་ཁྱུའི་ནང་ནས་ལྟ།།
རྟ་སུ་མགྱོགས་བདེ་མོའི་ཐང་ནས་གཤིབ། །དཔུང་དམག་དཀྱིལ་གྱི་དམར་པོ་
གཡབ། །སྐྱེས་པ་ཕོ་ལ་གཏམ་མཚམས་ཡོད། །ས་ནག་མཛོ་ཕོས་བརྔས་མཚམས་
ཡོད། །ཁ་སང་ཆེ་བཤད་སྟོང་གཏམ་ཅན། །དེ་རིང་མེད་ལེ་ག་འདྲ་རེད། །མ་
ཡོ་མ་ཟུར་གདོང་ལ་ཤོག །གཡས་ཟུར་མི་ནག་སྔོ་ཁྲ་གཡབ། །བྱང་གླིང་རྩོད་
པའི་གཞི་མ་དེ། །སྔོ་ཁྲ་རླུང་ལྡེམ་མ་རེད་རེ། །ཨ་རྫི་སྟག་བློན་ཧམ་པ་ལ། །ཁ་
སང་ཉེས་མེད་སྟག་གཟིག་ལ། །བྱང་ཡུལ་འདྲེན་པ་ཧམ་འདུག་ཟེར། །དེ་རིང་
བྱ་བ་འདི་ལ་ལྟོས། །འཕངས་པའི་མདའ་མོ་སྒོ་བཞི་དེ། །གཏད་པའི་འབེན་ལ་
ཕོག་ལུགས་ལ། །སྔོ་ཁྲ་རླུང་ལྡེམ་མགོ་བྱས་པའི། །བྱང་རྟ་འདོ་ཆེན་ལྔ་པོ་དེ། །
བྱས་ངན་རྩ་བ་རྐུན་པོ་བཅས། །ད་ལྟ་བདག་ལ་སྤྲོད་ལེ་དང་། །འཇལ་དང་
165



གོ་ར་ཚྭ་རྫོང་།
བཤགས་པ་མ་བྱུང་ན། །གསོན་ས་སྟེང་བཞག་པ་རོ་དང་འདྲ། །གནའ་མིའི་
གཏམ་ལ་འདི་འདྲ་ཡོད། །རྐུན་པོའི་རྒྱབ་དེ་དཔོན་པོས་འཚོ། །སུས་ཐོབ་རྒྱུ་དེ་
ཧབ་ཤ་བྱེད། །ཡུལ་མི་བདེ་སྡེ་གཉིས་ཐོད་པ་གཏུག །བུ་མོའི་རྒྱབ་དེ་ཨ་མས་
འཚོ། །ཅི་ཟེར་གཏམ་དེ་བདེན་དུ་འཛིན། །ཁྱིམ་མི་བདེ་བུ་སྤུན་ཁ་ཁར་བྲལ། །
ཟེར་བ་ཨི་གོ་རྟ་དམར་གཡབ། །བྲག་དཀར་མཐོ་ཚོད་མ་ཟིན་ན། །གནམ་
ལྕགས་ཐོག་གིས་མིང་མེད་གཏོར། །རྒྱ་ཞིང་ཕྱུར་ཚོད་མ་བྱས་ན། །སད་དང་
སེར་བས་ཡུ་མེད་བྱེད། །རྐུན་པོས་ཟ་ཚོད་མ་བྱས་ན། །ཁྲ་ཆུང་མིག་དེ་མཛུབ་
མོས་བྲུ། །ལེ་ལན་རྔ་དང་རྔ་ལྕགས་ཟེར། །སྐྱེ་ལན་བྲག་དང་ཤུག་པ་ཟེར། །
དུས་དེ་རིང་མེད་ན་ངོ་རེ་ཚ། །དཔའ་བོ་ད་མཆོང་གཡུ་འབྲུག་བློན། །བརྒྱ་བྱིན་
གཡུལ་ལ་ཆས་འདྲ་གྱིས། །རྣོན་པོ་ད་གཡུག་རྡོ་ཆོད་གྲི། །རྩྭ་མགོ་ཟོར་བས་
བཅད་འདྲ་གྱིས། །མ གྱོགས་པ་ད་རྒྱུགས་རླུང་ནག་རྟ། །རི་གཟར་རྦབ་རྒོད་
བསྒྲིལ་འདྲ་གྱིས། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་ཟེར་ནས་མཆོང་ཚད་པའི་སྐབས། ཁྲོ་རྒྱལ་བེར་དམར་དེས་མགྱོགས་
པ་མེ་རི་འཚུབ་ཤེས་ཁ་བགག་སྟེ་གྲི་མགོ་འཕུར་ཞིང་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྟག་རི་སྤྲིན་གྱི་གཞལ་ཡས་ནས། །ལྷ་རྒོད་མཚར་དམར་མདུང་རྩེ་མཁྱེན། །དགྲ་
ལྷའི་ཁྲ་ཚང་བར་མ་ནས། །གཉན་སྟག་བེག་རྩེ་ཝེར་མའི་ཚོགས། །སྟག་རོང་བུ་
ཡི་ཁ་འཛིན་གྱིས། །ས་འདི་སྙེ་མོ་གཡུ་ཐང་ཟེར། །སྟག་སྒར་ཁྲ་མོའི་ཤར་ཕྱོགས་
རེད། །ང་འདྲ་ཁྱོད་ཀྱིས་མ་ཤེས་ན། །སྟག་རོང་དུག་མཚོ་ཁོལ་མ་ལ། །མགོ་མི་
འཕར་བཙན་གྱི་དཔོན་པོ་དེ། །སྟག་རོང་ལྷ་རྒོད་འབུམ་ལུ་ཡོད། །མཇུག་མི་
ལུས་མཐའ་ནས་སྐྱོང་མི་ལ། །ང་སྒ་སྡེའི་ཁྲོ་རྒྱལ་བེར་དམར་ཡོད། །སྔགས་ནུས་
166



གཡུ་འབྲུག་ཞགས་པས་བེར་དམར་བཟུང་།
མཐུས་གནམ་ས་རྡེབ་མི་ལ། །ཨ་ཁུ་སྟག་རོང་རྒྱལ་པོ་ཡོད། །གླིང་དཀར་སྡེ་པའི་
ནང་རོལ་ནས། །དགྲ་ལ་ཁ་ཕོ་གདབ་མི་ཡིན། །གཉེན་ལ་དར་དཀར་འཕྱར་མི་
ཡིན། །དེ་ནས་ཉོན་དང་ཁམ་ནག་གཡབ། །ངེད་ཁྲ་མོ་གླིང་གི་སྡེ་པ་དེས། །
ནག་པོའི་བདུད་དང་སེར་པོ་ཧོར། །འཇང་དང་ལྷོ་མོན་སོག་པོ་ལྔ། །ཨ་གྲག་
སྟག་གཟིག་བྱེ་རི་གསུམ། །ཁུ་ཡེ་རྨི་ལེ་རྒྱལ་ཁབ་བཅུ། །མར་ཉལ་རྨི་ལམ་བཞིན་
དུ་བཏང་། །བྱང་ཡུལ་འགྲན་བསམ་སྣང་བ་འཁྲུལ། །གཡུ་འབྲུག་སྔོན་པོའི་
གསུང་སྙན་དེ། །མ་ཐོས་འོན་པ་བྱང་གི་བུ། །གསེར་ཆེན་ཉི་མའི་མདངས་འོད་
དེ། །མ་རིག་བྱང་མི་སྲིན་བྱའི་བུ། །སྟོབས་ཆེན་གླིང་གི་དཔའ་རྩལ་དེ། །མ་
ཐོས་བྱང་མི་ཕྱི་བའི་བུ། །གངས་སྟེང་སེང་གེ་དཀར་མོ་ལ། །ཁྱི་ནག་དོམ་བུས་
ག་ལ་འགྲན། །བྱ་རྒྱལ་ཁྱུང་གི་གཤོག་རྩལ་ལ། །བྱ་ངན་གོ་བོས་ཅི་ལ་འགྲན། །
དམར་ཡག་སྟག་གི་མཆོང་རྩལ་ལ། །སེར་ཆུང་ཝ་མོས་ག་ལ་འགྲན། །གེ་སར་
རྒྱལ་པོའི་དབང་ཐང་ལ། །བྱང་གོ་ར་རྒྱལ་པོས་ཅི་ལ་འགྲན། །དཔའ་མེད་སྡར་
མ་ལག་སྔ་དེས། །ངར་ཆེན་དཔའ་བོའི་སྙིང་ཁམས་དཀྲུག །ཐ་མ་རང་ཉིད་མགོ་
ལག་ཤོར། །ཤེས་མེད་བློན་པོའི་མདུན་གྲོས་དེས། །ཤེས་ཆེན་རྒྱལ་པོའི་ཐུགས་
རྒྱུད་བསྐུལ། །ཐ་མ་རང་ཉིད་རྨ་ཕབ་ཤོར། །ནུས་མེད་བྱང་མིའི་དམག་དཔུང་
དེས། །གེ་སར་རྒྱལ་པོའི་ཐུགས་རྒྱུད་བསྐུལ། །ཐ་མ་བྱང་ཡུལ་རྒྱལ་གཞིས་ཤོར། །
དེ་ལས་འགྲོ་ས་ག་ལ་ཡོད། །ཁྱོད་དང་ང་རང་གཉིས་པོ་དེ། །དགྲ་ཕར་ར་
བརྒྱབ་ན་གདོང་དང་འཕྲོད། །ནོམ་ཚུར་ལ་བླངས་ཀྱང་ལན་རེ་འཕྲོད། །ཚེ་སྔོན་
ལས་ཀྱིས་འབྲེལ་བ་འདྲ། །མ་ཡོ་མ་བཟུར་ཕ་ཡི་བུ། །ད་རུང་དེ་བས་མི་ཚད་པ། །
འདོ་ཆེན་སྔོ་ཁྲ་འཕུར་ཤེས་དེ། །བྱང་རྟ་སྔོ་ཁྲ་ཡིན་པས་ཟེར། །ཨ་རྫི་མི་ཕོའི་
ཧམ་པ་ལ། །རྒྱ་ལ་རིང་ཨ་མགྲོན་ལྔ་བརྒྱ་ནས། །ཁོག་སྟོད་གསེར་ལ་མཉམ་
167



---
-
གོ་ར་ཚྭ་རྫོང་།
བཅག་བྱས། །ཁོག་སྨད་དངུལ་ལ་བཞི་སྐོར་བྱས། །ཉོས་པའི་ནོར་ལ་ཧམ་གཏམ་
བཤད། །མ་ཉེས་ཧབ་ཆུ་གླིང་ལ་བཞག །དམག་དཔུང་ལྷོ་ལ་དྲངས་པའི་དུས། །
ཟ་འདོད་མོ་གཞིས་རྔམ་སེམས་ཀྱིས། །བྱང་དམག་གླིང་ལ་ཕབ་ལེ་ལ། །རྗེས་
དེད་ར་མདའ་ཡིན་མདོག་བཤད། །ཨ་རྫི་བྱང་མིའི་ཧམ་པ་ལ། །གནའ་མི་དཔེ་
ལ་འདི་འདྲ་གྲགས། །བྱས་ཉེས་ལག་རྗེས་རང་གིས་བཞག །ཁྲེལ་ངན་ཁག་དེ་མི་
ལ་འགེལ། །རྩ་བཟང་པོ་གཡང་དཀར་ལུག་གིས་ཟ། །ཁག་དེ་ཚེ་རེ་ར་ལ་འགེལ།།
ཟེར་བ་བོད་ལ་མི་དར་རམ། །དེ་ནས་ཧམ་ཆེན་བྲ་ནག་སྐུ། །དེ་རིང་ཁྱོད་དང་
ང་རང་གཉིས། །ཆུང་ནས་བསྐོས་པ་ཆེ་ལུགས་ལ། །ཆེ་ནས་སྲོག་དམར་འབྲེལ་
ལུགས་ལ། །ངར་ཆེན་རལ་གྲིའི་སོ་ལམ་ནས། །ལུས་བམ་རིག་ཕྱེད་བསྒོས་མ་
བཏང་ན། །བེར་དམར་མིང་དེ་བོར་རྟགས་གྱིས། །གླུ་གོ་ན་རྣ་བའི་རྒྱན་དུ་ཞོག །
མ་གོ་གླུ་ལ་འདྲ་མ་མེད། །
ཅེས་གླུ་མཇུག་རྫོགས་པ་དང་མཉམ་དུ་རྟ་ཁ་བཏང་བས་ཁོ་ཡང་རླུང་ནག་་་
འཚུབ་པ་ལྟར་ཆས་ཏེ་ཕར་ཚུར་རལ་གྲི་མང་པོ་འདེབས་རེས་བྱས་ཀྱང་ཕན་ཚུན་
སུ་ལ་ཡང་མཚོན་མ་སོང་། དེ་ནས་བློན་གཡུ་འབྲུག་དེ་གཡས་ཕྱོགས་སུ་མཆོངས་
ནས་སྟག་དམག་ལྔ་བཅུ་ཙམ་མཚོན་ལ་དྲངས་ཏེ་འགྲོ་མུས་ལ་སྟག་རོང་སྟག་ཚ་་་་
དོམ་ཆུང་དེས་བྱང་དམག་ལྔ་ཙམ་བཅོམ་པས། སྟག་རི་བ་བློ་བཟང་ཟེར་བ་དེ་
དང་རལ་ཁ་འགྲན་པས། དོམ་ཆུང་གིས་གྲི་བཏབ་པས་དཔུང་སོག་ཕྲལ་ཏེ་རྟ་
ལས་ལྷུང་བ་དང་། བློན་གཡུ་འབྲུག་གིས་མཐོང་བས་སྙིང་ལ་ཚེར་མ་ཟུག་པ་
ལྟར་ང་རྒྱལ་དྲག་པོ་ལང་སྟེ་སྟེང་དུ་མཆོངས་ཤིང་རལ་འགྲན་ཅུང་ཙམ་བྱས་པར་་
དོམ་ཆུང་གི་རལ་གྲི་ལན་གཉིས་བཏབ་ཀྱང་མ་ཆོད་དེ་ནས་བྱང་བློན་ནས་གྲི་་་་་་
གཉིས་བཏབ་པས་རྗེས་མ་དེས་དོམ་ཆུང་གི་ཁྲབ་ཀྱི་ཕུར་རྩ་རུ་གྲི་རྨས་ཆེ་ཙམ་་་་་
its
168



གཡུ་འབྲུག་ཞགས་པས་བེར་དམར་བཟུང་།
བྱས་པས་རྟ་ཁ་བསྒྱུར་ཏེ་ཕར་ཙམ་བྲོས་པ་དང་ཁྲོ་རྒྱལ་བེར་དམར། གྱད་མི་
སྟག་ལྷ་རྔམ་ཡག་གཉིས་དེར་སླེབས་ཤིང་གྲི་ཁ་འགྲན་པས་ཁོས་གྲི་དེ་རྔམ་ཡག་ལ་
ཐེབས་པས་ཁྲག་དམར་ཤར་ཤར་གྱིས་རྟ་ལས་ལྷུང་། ཁྲོ་རྒྱལ་ལ་ཡང་གྲི་རྨས་
ཅུང་བྱུང་བས་ཕྱིར་འགྱེད་བྱས། སྟག་ཚ་ཡང་ཕར་ཙམ་བྲོས་བཞིན་རྟ་ལས་ལྟུང་
སྟེ་འདས། དེ་ནས་བྱང་བློན་དེས་ཀི་ཤར་བཏབ་སྟེ་སྐར་མདའ་ཆད་པ་ལྟར་སྟག་
གཟིག་གི་དམག་བརྒྱ་ཙམ་བཅོམ་སྟེ་དཔའ་ཁ་རན་ཚོད་ཀྱིས་སྒར་མཐར་བུད། །
དེ་དང་དུས་མཚུངས་ལྷོ་ཕྱོགས་ནས་སྟག་རི་གློག་ལྕམ་འཕར་མ་དེས་རྟ་ཁ་བཏང་
སྟེ་སྟག་དམག་སུམ་ཅུ་ཙམ་བཅོམ་སྟེ་བྱུང་བར་དང༌། གྱད་མི་གནམ་ལྷ་སེར་བ་
ཡ་མེད་སྟག་མི་གྱད་པོ་བདུད་རྒྱལ། བཙན་རྒོད་འབར་བ་དཔུང་རིང་གསུམ་
གྱིས་གདོང་བླངས་པས་ཁོ་ཡང་སྟག་བློན་རྣམས་ཀྱི་གདོང་དུ་དོམ་ནག་ཁྲག་གིས་་་
མྱོས་པ་ལྟར་མཆོང་ཞིང་རལ་གྲི་སྡིག་པ་ཤ་ཟན་དེ་ཁྲག་དམར་ཕྱར་ཕྱར་གྱིས་་་་་
དགུང་ནས་གཟར་ཏེ་རྟ་ཁ་བ གག་ཡོབ་ཆེན་མནན་ཅིང་བྱང་གླུ་དགུ་འགྱུར་རིང་་་
མོའི་ངག་རྟ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་འབུམ་པའི་སྲང་ལམ་ནས། །ཁྲི་གདུགས་ཉི་མའི་གུར་ཁང་ནས། །
སྟག་ཐེལ་དགྲ་ལྷ་འབར་བ་རྩལ། །མ་ཐོགས་དགྲ་བོའི་སྲོག་རྩ་དྲངས། །རི་རབ་
ཆེན་པོའི་ཁོང་སེང་ནས། །བདུད་བཙན་ཧ་བ་སྲོག་གི་བདག །རང་ཕྱོགས་བུ་
རྟའི་རྒྱབ་བརྟེན་མཛོད། །ཡུལ་ལྷ་བྲག་དམར་དགྲ་རྒོད་སོགས། །འབོད་པའི་
དུས་སུ་རྒྱང་མ་རིང་། །ས་འདི་སྙེ་མོ་གཡུ་ཐང་རེད། །སྟག་སྒར་ཁྲ་མོའི་གཞི་
དཀྱིལ་རེད། །ང་འདྲ་ཁྱོད་ཚོས་མ་ཤེས་ན། །སྦྲ་རི་སྨུག་མོ་འབྲོང་འདྲ་ནས། །
དགྲ་ལ་ཁ་ཕོ་བསྡོམ་མི་ཡིན། །ག་ཉེན་ལ་བྱམས་དྲིན་སྐྱོང་མི་ཡིན། །ཕར་འགྲོའི་
169



གོ་ར་ཚྭ་རྫོང་།
ནང་ནས་སྔོན་མ་དང་། །ཚུར་ཡོང་དམག་གི་རྗེས་མ་ཡིན། །སྟག་བློན་ཝ་མོའི་
སྲོག་བདག་ཡིན། །ནོར་སྲུང་སྟག་དམར་གཏུམ་པོ་ཡིན། །སྔར་མ་བྱིས་ཁྱུའི་
གཤེད་མ་ལ། །བར་སྣང་ལྕགས་ཁྲ་ཧོར་པ་ཡིན། །གླེན་པ་ལུག་གི་སྲོག་བདག་ལ།།
ལ་ཁའི་སྤྱང་ཐང་སྔོན་མོ་ཡིན། །སྟག་ལ་ཁྲ་མོ་ཚུན་ཆད་ལ། །བསད་བསད་རོ་
ལ་རི་རྩེ་སྤུངས། །གཏུབ་གཏུབ་ཁྲག་ལ་མཚོ་ལྟར་འཁྱིལ། །ཡིན་ངེས་གློག་ལྕམ་
འཕར་མ་ཡིན། །ད་རུང་འབྱུང་གཞི་སྒྱུ་ལུས་འདི། །མི་རྟག་གཡར་ཁང་མ་བོར་
བར། །བསད་གཏུབ་གཉིས་ལ་ཅི་ནུས་བྱེད། །ཁྱོད་སྟག་བློན་སྲོག་ལ་མ་འཕོང་
ན། །ང་བྱང་མི་དགེ་བ་དེ་ཡིས་འགྲུབ། །ད་ནངས་ཞོགས་ཀྱི་རྟིང་མ་ལ། །སྒར་
ཤར་ནས་གཤགས་ཤིང་ནུབ་ནས་ཕུད། །སྟག་དམག་སུམ་ཅུ་མཚོན་ལ་དྲངས། །
མགོ་མེད་རོ་ཡིས་ས་གཞི་ཁེངས། །ཁྲབ་བྱང་འཐོར་བས་འགྲོ་ལམ་འགགས། །ཤ་
ལ་བྱ་རྒོད་ཞེན་པ་ལོག །དམར་ལ་ཅེ་སྤྱང་སུན་པ་བྱས། །འབབ་ཆུ་དམར་པོའི་
ཁྲག་ལ་བསྒྱུར། །ཡིན་ན་དཔའ་བོ་དེ་འདྲ་ཡིན། །དེ་ནས་སྟག་བློན་སྡར་མ་
གསུམ། །དཔུང་པས་རྡོ་ལེབ་མི་ཁྱོག་ལེའི། །རི་བོ་མགོ་མཇུག་བསྒྱུར་མདོག་ཁ། །
འདམ་དཀྱིལ་ཀོ་དོང་མི་ཆོད་ལེས། །རྒྱ་མཚོའི་གདེང་ཚོད་ལོན་མདོག་ཁ། །རྟིང་
མ་དཔུང་གིས་མི་ཆོད་ལེའི། །བྱང་བློན་ཨ་ཡ་བྱེད་མདོག་ཁ། །ཧ་མ་གོའི་བུ་
ཞིག་ཨི་མི་རེད། །ད་ཐོན་ཤོག་མ་བཟུར་ཝ་ཕྲུག་གསུམ། །ངར་མ་མཚོན་དང་སྐྱ་
རིང་མདུང་། །མྱུར་མགྱོགས་མདའ་དང་སྟོབས་ཆེན་ཞགས། །གང་དགའ་ཡིད་
དང་བསྟུན་པས་ཆོག །བྱང་ཡུལ་བསྟེན་པའི་སྲུང་མ་རྣམས། །རྟིང་མ་ཨ་ཕོའི་
ལག་ན་ཞོག ། །
ཅེས་གླུ་མཇུག་རྫོགས་པ་ན་དགུང་ནས་སྒྲ་གཅན་འགྲིམ་པ་ལྟར་ཆས་ཚར་་་་་
བས་ཁོང་གསུམ་ནས་གླུ་ལེན་དལ་ཁོམ་མ་བྱུང་བར་མདའ་གསུམ་བསྟུད་དེ་་་་་་་
170
L



གཡུ་འབྲུག་ཞགས་པས་བེར་དམར་བཟུང་།
T，
འཕངས་པས་ཁོའི་བྲང་དང་ནུ་མ་བཅས་ལ་ཐེབས་ཀྱང་། འདུལ་སྐལ་མེད་པས་
ཅི་ཡང་མ་ཐུབ་དེར། ཁོང་གསུམ་ནས་གྲི་མདུང་གིས་སྣ་ལེན་བྱས་ཏེ་ཇ་ཡུན་ཙམ་
འཐབ་པས་ཁོས་རལ་གྲི་དེ་སྟག་ལའི་རྒྱུད་པོ་བདུད་རྒྱལ་ལ་ཐེབས་པས་ལུས་ཕྱེད་
གཤག་ཏུ་བཏང་སྟེ་རྟ་ལས་ལྷུང་། དེ་ནས་བཙན་རྒོད་འབར་པ་དཔུང་རིང་གིས་
མདུང་གཅིག་ཕུལ་བས་གོ་མ་ཕིག ཡང་གཅིག་གཡུག་པས་ཁོས་གྲི་གཡུག་དང་
ཐུག་སྟེ་མདུང་གི་ལྕགས་དཀྲིས་བདུན་པའི་སྟེང་ནས་དུམ་མེར་འཕང་། དེ་ནས་
གྲི་ཤུབས་ནས་ཕྱུང་སྟེ་ཁོང་གཉིས་ནས་ལན་གཉིས་རེ་བཏབ་ཀྱང་མ་ཆོད། དེ་
ནས་ཁོས་གཡས་སྐོར་གྱིས་གྲི་གཅིག་བཏབ་པས་བཙན་རྒོད་ཀྱི་ཕྲག་པ་ལ་ཐེབས་་་
པས་བྲང་གི་ནུ་མ་གཡོན་པའི་བར་གཤག་སྟེ་རྟ་ལས་ལྷུང་བ་དང་གནམ་ལྷ་སེར་བ་
ཡ་མེད་ནས་གྲི་ལན་གསུམ་ཙམ་བཏབ་ཀྱང་ཁོ་ལ་དགའ་རབ་ཀྱི་སྲུང་བའི་འཁོར་་་
ལོ་ཡོད་པ་དང་འདུལ་སྐལ་མེད་པས་ཅི་ཡང་མ་ཐུབ་པས། གནམ་ལྷས་གྲི་ཕྱིར་
འཕེན་བྱས་ཏེ་ངར་ཆེན་གྱིས་སྟེང་དུ་མཆོངས་ཏེ་ཁྲུབ་ཆེན་དཔུང་འཛིང་ཇ་ཡུན་་་་
ཙམ་བྱས་ཀྱང་དབྱེར་མ་ཆོད་པར། སྟག་གཟིག་གི་གྱད་མི་གཉིས་ཀྱིས་དཔུང་
རོགས་བྱས་ཏེ་ཁོ་ལ་གཡས་གཡོན་དུ་འཐམ་པས་ཁོས་ལག་རུབ་ཀྱིས་དོགས་ཏེ་ཕར་
དཀྲུག་ཚུར་བསྒུལ་བྱས་ཏེ་ཁོ་རང་གི་དམག་ཁྲོད་དེར་དཔའ་ཁ་རན་ཚོད་ཀྱིས་ཤར་
གྱིས་ཤོར་སོང་ངོ༌། །ཡང་དེའི་དུས་སུ་ནུབ་ཕྱོགས་ནས་སྟོང་ཤོང་བུ་ཡི་ཐོག་རྒོད་
དེས་རྟ་ཕོ་ཁམ་སྐྱ་མཆུ་དམར་གྱི་ཁ་དཀྲུག་སྟེ་སྒར་དུ་མཆོངས་ཤིང་སྟག་དམར་ཉི་་
ཤུ་ཙམ་མཚོན་ལ་དྲངས་ཏེ་བྱུང་བ་ན། གླང་ཆེན་ནམ་མཁའི་ཐོག་བཟུང་གཙོས་
སྟག་བློན་རྣམས་དང་རུ་འདྲེན་བརྒྱ་སྟོང་གི་དམག་དཔོན་རྣམས་ནས་གདོང་་་་་་་་
བླངས་ཏེ་མདའ་འཐབ་ཇ་ཡུན་ཙམ་བྱས་པར་སྟོང་ཤོང་བུ་ནས་མདའ་གསུམ་་་་་་
འཕང་བྱུང་བ་གཅིག་གླང་ཆེན་ལ་ཐེབས་པས་མ་ཆོད་མདའ་གཅིག་གྱད་མི་བསམ་་
171



གོ་ར་ཚྭ་རྫོང་།
འགྲུབ་ལ་ཐེབས་པས་རྒྱབ་ཏུ་མདའ་དེ་སྐྱ་ཐལ་གྱིས་ཕུད་དེ་རྟ་ལས་ལྷུང་། མདའ་
གཅིག་དཔུང་ལ་བབས་པས་མི་བཞི་གཡས་སྦྲེལ་གཡོན་སྦྲེལ་བྱས་པས། གླང་ཆེན་
པ་ང་རྒྱལ་དྲག་ཏུ་འཁྲུགས་ཏེ་སྟེང་དུ་མཆོང་ཞིང་རལ་གྲི་དེ་ལན་གསུམ་གཡུག་་་་
ཀྱང་མཚོན་མ་སོང་། ཚུར་ལ་ཡང་གྲི་ལན་གཉིས་བཏབ་བྱུང་ཡང་ཤ་ལ་མ་བབས།
དེ་ནས་ཐོག་བཟུང་གིས་རལ་གྲི་ཤུབས་ལ་བཅུད་དེ་སྟེང་དུ་མཆོང་ཞིང་དཔུང་པས་
འདམ་བཏབ་ནས་དཀྲུག་པས་ཁོས་ཀྱང་དེ་བཞིན་འཐམ་སྟེ་དཔུང་འཛིང་ཇ་ཡུན་
ཙམ་བྱས་ཀྱང་དབྱེར་མ་ཆོད། དེ་ནས་ཐང་ཆད་དེ་ཁ་ཁར་བྱེར་ཞིང་དཔུང་ནང་
ལ་མཆོངས་ཏེ་མི་བཅུ་གྲངས་ཕན་ཚུན་རལ་གྲིའི་ངར་ལ་དྲངས་ཏེ་དཀྲུག་པས།
སྟག་རི་མགྱོགས་པའི་མི་ནག་སྲོག་གཅོད་དེས་སྟག་གཟིག་གི་དམག་ཉི་ཤུ་ཙམ་་་་་
མཚོན་ལ་དྲངས་ནས་བྱུང་བ། གླང་ཆེན་ནམ་མཁའི་ཐོག་བཟུང་ནས་གདོང་
བཀག་པས་ཁོ་དཔའ་ཧམ་པ་ཞིག་གིས་ངང་ནས་མདུང་རིང་ཆུ་ཞགས་འདྲ་བ་ཞིག་
ལག་ཏུ་ཐོགས་ཏེ་གླུ་འདི་བླངས་སོ། ། །
ཨོཾ་མ་ཎི་པདྨེ་ཧཱུཾ། ཀླུ་ཡེ་གཅིག་ཡེ་གཉིས་ཡེ་དང་གསུམ། །ཡེ་ལེ་དགུ་འགྱུར་
བདུད་ཀྱི་གླུ། །བདུད་རིགས་མིན་པས་ལེན་ལེ་མིན། །ནམ་མཁའ་དབྱིངས་ཀྱི་
དཀྱིལ་འཁོར་ནས། །བདུད་རྒྱལ་དགའ་རབ་དབང་ཕྱུག་བཅས། །མཆོད་པའི་མི་
ལ་དཔལ་མགོན་གྱིས། །ས་འདི་སྟག་གཟིག་སྙེ་མོ་ཐང་། །སྟོབས་ཆེན་དཔུང་པ་
འཕུར་ས་རེད། །སྟོབས་མེད་ཝ་བྲོས་བྱེད་ས་རེད། །ང་འདྲ་ཁྱོད་ཀྱིས་མ་ཤེས་ན། །
སྦྲ་རི་སྨུག་མོའི་ནང་རྫོང་ནས། །མགྱོགས་པའི་མི་ནག་སྲོག་གཅོད་ཟེར། །དཔའ་
བོ་ནང་ནས་ཡང་ངར་ཡིན། །མགྱོགས་པ་ནང་ནས་ཡང་མགྱོགས་ཡིན། །སྐྱེན་པ་
ནང་གི་ཡང་སྐྱེན་ཡིན། །ད་ནངས་ཞོགས་ཀྱི་རྟིང་མ་ལ། །སྒར་ཤར་ནས་གཤག་
ཅིང་ནུབ་ནས་ཕུད། །རྔ་འཕྲུ་ཅན་ལ་ཉི་ཤུ་བསད། །ད་ལྟ་གདོང་ཐུག་གྲོ་སེར་
172



གཡུ་འབྲུག་ཞགས་པས་བེར་དམར་བཟུང་།
གཡབ། །ངར་འདོད་ཁ་ཕོ་ཐགས་སེ་ཐག །རྒྱུགས་འདོད་གོམ་འགྲོས་ཐ་ལ་ལ། །
འདྲ་མ་ཆགས་མི་ལ་ཤོར་ཡ་མེད། །ང་རྒྱལ་མི་ཆེ་ཧམ་པ་ཆེ། །སྣང་བ་མཐོ་ལ་
ལག་ལེན་སྟོང་། །སུ་དང་གང་གི་གླིང་རུའི་བུ། །ཡང་བསྐྱར་དཔེ་ལ་ཨི་འདྲ་ཡོད། །
བར་སྣང་ལྷོ་སྤྲིན་གུར་ཁང་ནས། །གཡུ་འབྲུག་གྲགས་ཚོད་མ་ཤེས་བྱུང་། །སུམ་
ཅུའི་སྐར་མདའ་རེག་གཅོད་ཡོད། །ནོར་བུ་ཡོང་བསམ་ཕན་པ་མེད། གང་
དགའ་འགྲིམ་པ་དགྲ་ལ་བསྒྱུར། །སྟོང་ཉིད་ཉི་མའི་གུར་ཁང་ནས། །ཐང་དཀར་
ལྡིང་ཚོད་མ་ཤེས་བྱུང༌། །རླུང་ཆེན་སྤུ་གྲི་རེག་གཅོད་ཡོད། །གཤོག་དྲུག་ཡོད་
བསམ་ཡིད་ལ་མེད། །གླིང་བཞི་བསྐོར་བ་དགྲ་ལ་བསྒྱུར། །ས་གཞི་ཡངས་པའི་
གུར་ཁང་ནས། །རྟ་ཕོ་རྒྱུགས་ཚོད་མ་ཤེས་བྱུང་། །རྡོ་ཟོར་རྨིག་པ་རེག་གཅོད་
ཡོད། །བང་རྩལ་ཡོད་བསམ་ཡིད་ལ་མེད། །གང་དགའ་བསྒྲོད་པ་དགྲ་ལ་བསྒྱུར། །
གཡུ་ཐང་ཡངས་པའི་དམག་སྒར་ནས། །དཔའ་བོ་ངར་ཚོད་མ་ཟིན་སོང་། །དུག་
མཚོན་སྐྱ་རེངས་སྤྲིན་ཕུག་ཡོད། །རང་སྒར་སྐྱིད་ཉལ་དགྲ་ལ་བསྒྱུར། །དོ་དགུང་
ཉི་མའི་གུར་ཁྱིམ་ལ། །དགྲ་མགོ་ཕྱི་རུར་བསྡམ་ནས་འགྲོ། །སྒར་ཆུང་ཡུ་མེད་
བཏང་ནས་འགྲོ། །རྒྱུ་ནོར་ཧབ་ཐོབ་བྱེད་ནས་འགྲོ། །དགའ་དོ་བསམ་སོ་སྡུག་དོ་
བསམ། །གྲོ་སེར་སྐྱ་ཡི་ཡིད་ལ་ཞོག །
ཅེས་གླུ་དེ་ལྟར་བླངས་ཏེ་རི་གཟར་ནས་རྦབ་རྒོད་འགྲིལ་བ་ལྟར་མཆོངས་་་
བྱུང་བས་གླང་ཆེན་ནས་གླུ་ལེན་ལོང་ཁོམ་མ་བྱུང་བར་མདུང་འཛིང་ཐུང་ཙམ་་་་་
བྱས་པས་ཕན་ཚུན་སུས་ཀྱང་རྙིང་མ་མ་ལོན། དེ་ནས་རལ་གྲི་ཤུབས་ནས་ཕྱུང་
སྟེ་ལན་དགུ་རེ་བརྒྱབ་ཀྱང་མ་ཆོད། དེ་ནས་ཁོས་གྲི་ཤུབས་ལ་དྲངས་ཏེ་ཁྲབ་
ཆེན་སྦར་འཛིང་བྱ་རྩིས་ཀྱིས་སྟེང་དུ་མཆོངས་བྱུང་བར་གླང་ཆེན་པའི་ཕྱག་ཏུ་་་་་
ཡིད་ལ་མེད་པར་རལ་གྲི་མེ་སྟག་ཟི་ར་འཚུབ་པ་ཞིག་བྱུང་བར་རྒྱལ་པོའི་ལྷ་སྲུང་་་
173



གོ་ར་ཚྭ་རྫོང་།
EE，
གིས་མགོན་སྐྱབས་ཡིན་པར་ཤེས་ནས་ཡིད་ཀྱིས་རྒྱལ་པོའི་སྐུ་ཡི་བཀོད་པ་ལྷང་་་་་
ངེར་དྲན་ཅིང་གཅིག་བཏབ་པས་ཁོའི་མགོ་བོ་ཡུང་རྡོག་བྲེགས་པ་ལྟར་འཕང་སྟེ་་་
བསད་ཅིང་སླར་ཡང་བྱང་དམག་མང་པོ་བསད་པའི་དུས་སུ། བྱང་ཕྱོགས་ནས་
ཤེལ་ལུང་དུང་ཟླ་ཡ་མེད་དེས། རྟ་ཁ་སྤྲུག་ཅིང་སྐར་མདའ་ཆད་པ་ལྟར་སྟག་
སྒར་ལ་བབས་ཏེ། དམག་རྔ་འཕྲུ་ཅན་ལ་ལྔ་བཅུ་ཙམ་བཅོམ་སྟེ་བྱུང་བར། །
དམག་དཔོན་བཙན་རྒྱལ་ཁ་ཤོ། མགར་བའི་ཀླུ་བདུད་དཔུང་དམར། ཐེ་ལིའི་
གྱོད་པ་བསམ་དགའ་བཅས་གྱད་མི་ལྔ་ནས་དཔུང་སྒྲིག་ཅིང་། མདའ་མདུང་དུ་
མ་ཞིག་བརྡེག་ཀྱང་ཅི་ཡང་མ་ཐུབ་པར་ཁོ་རྒྱུགས་ཞོར་མདུང་གཟེས་ཤིག་སྐར་་་་་་
མདའ་ཆད་པ་ལྟར་འཕང་བྱུང་བ་ཐེ་ལིའི་གྱོད་པ་བསམ་དགའི་གཞོག་གཡས་་་་་
པའི་མཆན་འོག་ལ་ཐེབས་པས། གཡོན་གྱི་མཁར་སྒོ་ནས་ཐལ་གྱིས་ཕུད་དེ་རྟ་
ལས་ལྷུང་མཉམ་ཁོས་ལ་མོ་ལྕགས་ཐག་དེ་ནས་འཐེན་ཏེ་ནང་ཁྲོལ་རྣམས་ཕྱི་རུ་་་་
ཕྱུངས་ཏེ་བཀྲོངས། སླར་མདུང་དེ་ཉེ་རིང་གང་ལའང་འཕང་བས་མི་རྟ་མང་པོ་
ཡུང་རྡོག་འཛེར་འཛིར་བྱས་ཏེ་བྱུང་བ་དང་། ནུབ་སྟག་དམར་བུ་ཡི་བཙན་རྒྱལ་
དེ་ཁོ་གར་རྒྱུགས་ཀྱི་རྗེས་བཞིན་རྒྱུགས་པས་སྟག་རི་བཙན་རྗེ་གློག་དམར་དེས་་་་་
མགྱོགས་པ་མེ་རི་འཚུབ་ཤེས་ཀྱི་ཁ་བཏང་སྟེ་མདུང་མོ་ཁྲ་རིང་དགུ་སྒྲིལ་དེ་སོ་་་་
ཤུབས་ཕྱུང་སྟེ་ལན་གཉིས་བསྣུན་ཡང་གོ་མ་ཐིག དེ་ནས་སྟག་དམར་བུ་ཡིས་གྲི་
གཅིག་བཏབ་པས་མདུང་སྐེ་བཅད་པ་དང་ཁོས་ཀྱང་གྲི་ཤུབས་ནས་ཕྱུང་སྟེ་རལ་་་
ཁ་འགྲན་པས་གྲི་ལན་གསུམ་པའི་ཐོག་བྱང་བློན་བཙན་རྗེའི་བྲང་ལ་རྩེ་ཤེད་ཀྱིས་་
ལྷ་ཁང་སྒོ་ཕྱེས་པ་ལྟར་གློ་མཆིན་ཕྱི་རུ་ཕྱུངས་སྟེ་བསད་པ་དང་མཉམ་དུ། སོག་
ཁྲི་དུང་ཟླ་ཡ་མེད་དེས་མཐོང་བས་སྙིང་ལ་ཚེར་མ་ཟུག་པ་ལྟ་བུའི་ང་རྒྱལ་དྲག་པོ་
འཁྲུགས་ཏེ་གཟིག་མོ་ཁྲག་གིས་བཟི་བ་ལྟར་རབ་ཏུ་ཁྲོས་ཏེ་གདོང་བཀག་ནས།
-
174



གཡུ་འབྲུག་ཞགས་པས་བེར་དམར་བཟུང་།
ཡ་ཁོ་རེ་ཤ་ཕ་རྟ་དམར་གཡབ། དཔའ་བོ་འདྲ་གཉིས་ཐུག་པའི་དུས། །དྲི་ལོང་
འཐབ་ལོང་གཉིས་ཀ་ཡོད། །ང་འགྲོ་མཁན་ཇག་པ་མ་བྲེལ་ན། །ཁྱོད་སྡོད་
མཁན་སྡར་མ་ཅི་ལ་བྲེལ། །གཏམ་ང་ཡིས་བཤད་པ་ཁྱོད་ཀྱིས་ཉོན། །དོན་
འགྱོད་པ་མ་བྱེད་ཕན་པ་ཆུང་། །ཟེར་ཏེ་ལག་གཡས་པས་འགྲམ་པ་སྐྱོར། །
གཡོན་པས་རྟ་ཡི་ཁ་རུ་འཐེན་ཏེ་མི་འཇིགས་པའི་ལྟ་སྟངས་བཅས་གླུ་འདི་སྟག་་་་
མོའི་ངར་སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མ ཁྱེན་སྲིད་པའི་གུར་ཁང་ནས། །དགྲ་ལྷ་སྲོག་བདག་འབར་བ་རྩལ། །
མཆོད་པའི་བུ་ལ་དཔལ་མགོན་གྱིས། །བར་མཁྱེན་སྤྲིན་རླུང་ཕྱུག་མོ་ནས། །ཧ་
བ་བདུད་བཙན་གཉན་གྱི་གཙོ། །མ་ཐུབ་དགྲ་བོའི་མགོ་ལག་ལོང་། །མར་
མཁྱེན་ས་གཞི་ཡངས་པའི་ཁང་། །ཀླུ་ཐེལ་རྡོ་རྗེ་ཐོག་རྒོད་རྩལ། །རང་ཕྱོགས་བུ་
རྟའི་ཁ་འཛིན་གྱིས། །ས་འདི་སྙེ་མོ་གཡུ་ཐང་ཟེར། །སྟག་གཟིག་ཝ་མོའི་གླུ་སྒར་
གྱི། །བྱང་ངོས་བ ཤས་ར་དམར་པོ་རེད། །དཔེ་དང་འདྲ་མ་འདི་འདྲ་ཡོད། །
མཐོ་བྲག་དཀར་དཀྱིལ་གྱི་ཐང་དཀར་རྒོད། །ལུས་ག ཤོག་དྲུག་ཡོད་བསམ་རང་
སྣང་རྒྱས། །འཕུར་བྱ་ལམ་བཟུང་ཚོད་མ་བྱས་ན། །རླུང་སྐྱི་བསེར་སྤུ་གྲི་རེག་
གཅོད་དེས། །ལུས་ཐུ་ལུའི་བར་སྣང་ཁེངས་ལེ་ཡོང་། །དཔུང་ནགས་མའི་དཀྱིལ་
གྱི་དམར་ཡག་སྟག །ལུས་འཛུམ་དྲུག་ཡོད་བསམ་རང་སྣང་རྒྱས། །རྐང་སྡེར་
བཞི་བརྒྱད་ཚོད་མ་བྱས་ན། །དམའ་ས་མདའ་སྲོག་གི་སྤུ་གྲི་དེས། །ལུས་འཛུམ་
དྲུག་གདན་དུ་འདེང་ལེ་ཡོང་། །སྡེ་གླིང་དཀར་དཀྱིལ་གྱི་གེ་སར་དཔོན། །
དཔུང་རྒྱལ་བཅུ་ཡོད་པའི་རང་སྣང་རྒྱས། །དགྲ་དཔུང་ཆེན་འཛིང་ཚོད་མ་བྱས་
ན། །དཔུང་བཙན་པོ་དཔའ་བོས་བསུ་མ་དེས། །མགོ་དར་འཕྲུ་ཤ་ལེ་ཁུར་ལེ་
175



གོ་ར་ཚྭ་རྫོང་།
ཡོང་། །དཔའ་འགྲན་མེད་བྱང་རྒྱལ་ཁྲི་བཙན་ལ། །དཔུང་མང་ལེ་འབུམ་དམག་
བཅུ་གཉིས་དང་། །སྟག་རི་ངར་རྒོད་སུམ་ཅུ་བཅས། །ནུབ་སྟག་གཟིག་ཡུལ་ལ་
ཆས་ཤོག་གསུང་། །ཤ་ཤོར་ཤ་ལན་ལེན་དགོས་གསུང༌། །ཟོག་ཤོར་རྩ་ར་གྱིས་
ཤོག་གསུང་། །དཔོན་ལས་དབང་ཅན་གྱིས་བསྒོས་ལེ་བཞིན། །ཆིབས་ཆེན་སྔོ་ཁྲ་
རླུང་ལྡེམ་དེ། །སྟག་རོང་བློན་པོས་འོག་རྟ་བྱས། །མགོ་དར་འཕྲུ་ཤར་རེ་བྱང་ལ་
ཁུར། །སྙིང་ཚིམ་པོ་ཨེ་བྱུང་དམར་པོ་གཡབ། །མངག་པའི་ཕོ་ཉས་གོ་དེ་ཆོད། །
འཕངས་པའི་མདའ་མོས་དགྲ་བོ་ཐུལ། །གནའ་མི་དཔེ་ལ་འདི་འདྲ་ཡོད། །དགྲ་
ཕམ་ཤུལ་བལ་ལས་མ་འཇམ་ན། །དུས་ལེན་གཅིག་རྒྱལ་དང་མ་རྒྱལ་མེད། །
རྫོང་བཙན་པོ་བུ་ཚས་བཟུང་རེས་དང༌། །གཡུ་བྱུ་རུ་མ་སྲུས་འདོགས་རེས་ཟེར། །
གཏམ་དེ་བས་བདེན་ཞིག་ག་ན་གདའ། །དེ་ནས་མི་ཕོ་རྟ་དམར་གཡབ། །ཁྱོད་
དང་འུ་གུ་གཉིས་པོ་འདི། །སྟོང་ཐག་སྔོན་མོའི་མཚོན་གྱིས་གཅོད། ། ཁྱོད་རང་
རྒྱལ་ན་དེ་རྒྱལ་གྱིས། །ང་རང་རྒྱལ་ན་ཡང་རྒྱལ་བྱེད། །མགོ་དར་འཕྲུ་ཤར་རེ་
ཁུར་ནས་འགྲོ། །ཐོན་ཤོག་ཐོན་ཤོག་དམར་པོ་སྐྱ། །མ་ཡོ་མ་བཟུར་གདོང་ལ་
ཤོག །
ཅེས་གླུ་དེ་ལྟར་བླངས་ཏེ་མཆོངས་གྲབས་བྱས་པས། སྟག་དམར་བཙན་
རྒྱལ་ཁ་ཤོ་དེས་བརྙས་ལས་ཚབས་ཆེན་འདི་ཁུར་བ་ལས་ཤི་བ་མི་དགའ་རེ་སྙམ་་་
སྟེ་གདོང་ལ་བཅར་ཏེ་རལ་གྲིའི་དཔའ་དམ་མཛུབ་མོར་བསྐོན་ནས། ཡ་ཁོ་རེ་
བྱང་བློན་གྲོ་དཀར་སྐྱ། ས་འདི་ཚོ་གཤིན་ཐང་སྐྱ་མོ་རེད། བུ་ང་ཚོ་འཆི་བདག་
གཤིན་རྗེ་ཡིན། །ཁྱོད་ལས་ཟད་གཤིན་པོ་ག་ན་འགྲོ། །ཞེད་མ་འདུག་དཔའ་
བོའི་གླུ་ལ་ཉོན། །ཟེར་ཏེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
176



གཡུ་འབྲུག་ཞགས་པས་བེར་དམར་བཟུང་།
སྟག་རི་སྤྲིན་པའི་གཞལ་ཡས་ནས། །ཕོ་ལྷ་འབྲུག་ཞོན་སྔོན་པོ་མཁྱེན། །བྱུས་
བརྟན་པའི་ཕ་མཁར་ཚུགས་པར་ཤོག །བླ་རི་རྫོང་ལྷ་དཀར་ཆུང་དང༌། །ཡུལ་
བདག་བྲེ་ལེ་སོག་དཀར་བཅས། །ནུབ་སྟག་གཟིག་ཡུལ་གྱི་ཡུལ་ལྷ་རྣམས། །རང་
ཤོག་བུ་རྟའི་མགོན་སྐྱོབ་ཀྱིས། །རྟིང་མ་ཨ་ཕོའི་ལག་ལ་ཞོག །ས་འདི་སྙེ་མོ་གཡུ་
ཐང་ཟེར། །འབུམ་སྒར་ཁྲ་མོའི་བྱང་ངོས་རེད། །ང་འདྲ་ཁྱོད་ཀྱིས་མ་ཤེས་ན། །
ནུབ་སྟོང་སྡེ་བདུན་གྱི་དཔོན་པོ་ལ། །བཙན་རྒྱལ་ཁ་ཤོ་དགྲ་ཡི་གཤེད། །ཞལ་
དཀར་བློན་པོའི་ཁྲི་ཚབ་ཡིན། །འབུམ་དམག་ཁྲ་མོའི་མགོ་རྫི་ཡིན། །བྱང་ཡུལ་
དམག་གི་གཤེད་མ་ཡིན། །རྫ་འཕྲང་རིང་མོ་ཚུན་ཆོད་ལ། །རྟིང་མ་བླང་བླང་
བཤད་ཚོད་མེད། །དེ་ནས་བྱང་བློན་གྲོ་དཀར་སྐྱ། །ད་ཙམ་རང་ཚོད་ཟུང་དང་
དགའ། །གངས་དཀར་མཐོ་ཚོད་མ་ཟིན་ན། །དེ་ཡན་ཁྲི་གདུགས་ཉི་མ་ཡོད། །
གངས་རི་ལྔ་ལ་འགྱུར་ལེ་ཡོང་། །འབྲས་དྲུག་ཕྱུག་མོ་སྐྱེ་ཚོད་གྱིས། །དེ་ཡན་
གནམ་ལྕགས་སེར་བ་ཡོང་། །ལོ་འབྲས་ཐང་ལ་བསྙིལ་ལེ་ཡོང་། །བྱང་བློན་རྒོད་
ཚོད་མ་ཟིན་ན། །དེ་ཡན་གྱད་པོ་སྟོབས་ཆེན་ཡོད། །མགོ་ལག་མི་ལ་ཤོར་ལེ་
ཡོང་། །དེ་ནས་བྱང་བློན་སྡར་མའི་བུ། །ཉེས་མེད་སྟག་གཟིག་ཚོ་པ་ལ། །ལན་
མེད་རྟ་རྐུ་བྱང་གིས་བཞག །དཔུང་ཆེན་དམག་གི་འབུམ་སྒར་བབས། །ཤི་
བསད་གཉིས་ལ་ཅི་ནུས་བྱས། །ཨ་མཚར་བ་བྱས་ན་བྱང་གི་རྒྱལ། །ཁ་མཆུ་ཡུལ་
ཁྲིམས་བུ་ལོན་གསུམ། །དོན་ཡ་རེས་ཐུག་ན་འཐུག་ཡ་ཟེར། །གཏམ་དེ་བས་
བདེན་ཞིག་ག་ན་ཡོད། །རྟ་རྐུན་ར་མདའ་ཕབ་མི་དེ། །རྨ་ཡུལ་གླིང་དཀར་ཡིན་
པས་ཟེར། །དེ་ཡིན་ན་གླིང་ལ་མི་འགྲོ་བར། །ནུབ་སྟག་གཟིག་ཡུལ་ལ་ཅི་ལ་
བབས། །བྱང་ཡུལ་ཟ་འདོད་ཆེ་ལེ་གཅིག །བྱང་རྒྱལ་ཆགས་སྒོ་ཆེ་ལེ་གཉིས། །
སྟག་གཟིག་རྒྱུ་ནོར་ཚེ་ལེ་གསུམ། །ཟ་བསམ་དམག་གྲ་སྒྲིག་ལེ་རེད། གནའ་
177



གོ་ར་ཚྭ་རྫོང་།
• ·**
：
：
* * 1
མིའི་དཔེ་ལ་འདི་འདྲ་ཡོད། །ལ་ཁའི་སྤྱང་ཐང་སྔོན་མོ་དེས། །ལུང་གསུམ་ཤ་ལ་
རྔམ་འདོད་དེ། །རྫི་བཟང་འུར་གྱིས་ཀླད་ཁྲག་གཏོར། །ཤ་དམར་མི་རེག་དེ་ཟོ་
ཁ། །དགུང་སྔོན་ལྕགས་ཁྲ་སྔོན་མོ་དེས། །སྒང་གསུམ་བྱིས་ཆུང་རྔམ་འདོད་དེས།
དོང་རུ་རྡོ་ལ་ཐུག་འདོད་རེད། །བྱིས་ཤ་མི་རེག་དེ་ཟོ་ཁ། །བྱང་ཡུལ་རྒྱལ་པོའི་
དམག་དཔུང་དེས། །ཟ་འདོད་སྟག་གཟིག་ཡུལ་ལ་རྔམ། །གླིང་དཀར་ཡུལ་གྱི་
དམག་གིས་བཅོམ། །མི་རྒྱུ་མི་རེག་དེ་ཟོ་ཁ། །དེ་ནས་བྱང་བློན་གྲོ་དམར་སྐྱ། །
ཁྱོད་དང་འུ་གུ་གཉིས་པོ་འདི། །སྐྱེས་པ་ལ་ལུང་མི་གཅིག་ཀྱང་། །འཛོམ་ས་
གཡུ་ལུང་ཐང་ལ་གཅིག །བུ་སུ་རེད་ཉི་མ་སྔ་དྲོ་ལྟ། །རྟ་སུ་མགྱོགས་བདེ་མོའི་
ཐང་ལ་གཤིབ། །ཁྱོད་ཕྱིར་ལ་གོམ་གང་བྲོས་པས་ན། །ཁྲི་བཙན་རྒྱལ་པོའི་ཤ་དེ་
ཟོ། །བྱང་ཡུལ་དཔུང་གི་རུས་དེ་དྲུད། །ང་ཕར་ལ་གོམ་གང་བྲོས་པས་ན། །གེ་
སར་རྒྱལ་པོའི་ཞབས་རེ་འདྲེན། །གྱད་མི་འདུས་པའི་གླུད་ལ་སོང་། །གཏམ་
ཁས་ཟེར་དོན་ལ་མ་གནས་ན། །བུ་སྐྱེས་མ་ཡིན་ཁྱི་སྐྱེས་ཡིན། །གླུ་གོ་ན་རྣ་བའི་
རྒྱན་དུ་ཞོག། མ་གོ་གླུ་ལ་འགྲེལ་བ་མེད། །
ཅེས་ཟེར་ཞིང་སྟེང་དུ་མཆོངས་ཏེ་རལ་གྲི་ལན་གསུམ་རེ་གཡུག་རེས་བྱས་་་
ཀྱང་ཕམ་རྒྱལ་མ་བྱུང༌། དེ་ནས་བཙན་རྒྱལ་གྱི་དཔུང་རོགས་ལ་མགར་བའི་ཀླུ་
བཙན་དཔུང་དམར་ཁོས་རལ་གྲི་བཏབ་པས་མི་རྟ་གཉིས་ཁ་གཉིས་སུ་བཏང་སྟེ་་་
བསད། དེ་ནས་བཙན་རྒྱལ་ངར་ཆེན་གྱིས་ཉེར་གཏུག་གིས་གྲི་གཅིག་བཏབ་
པས་དུང་ཟླ་ཡ་མེད་ཀྱི་དཔུང་གི་ཤ་འགྱིང་ལ་གྲི་རྨས་ཕྲན་བུ་བྱུང་བས་ཁོ་ངར་བ་་
ཙམ་གྱིས་བཙན་རྒྱལ་ལ་གྲི་ལན་གཉིས་བཏབ་ཀྱང་མཚོན་མ་བླངས་པས་ཁོས་ལ་་་
མོ་རྟ་ཡི་རྣ་བར་དུ་གྲི་གཅིག་བཏབ་པས་ཁ་གཉིས་སུ་འཕང་སྟེ་བཙན་རྒྱལ་མི་རྟ་་་
གཉིས་ཐལ་བར་ཕྱུར་རེ་འགྱེལ། དེ་ནས་ཁོས་ཀི་ཤར་བཏང་ཞིང་དཀྱིལ་སྒར་ལ་
་་
""
་
་
་
་
-
E
，
178



གཡུ་འབྲུག་ཞགས་པས་བེར་དམར་བཟུང་།
གཏད་དེ་མཆོངས་ནས་སྟག་དམག་མང་པོ་ཆག་ཉིལ་དུ་བཏང་། ཡང་ནུབ་
ཕྱོགས་ནས་གཡུ་འབྲུག་ཡང་ཕྱིར་ལོག་གིས་དམག་ཁྲོད་དུ་རྒྱུགས་ནས་བྱིའུ་ཁྱུ་ཁྲ་་་
ཡིས་དེད་པ་ལྟར་དམག་མང་པོ་མཚོན་ལ་དྲངས་ནས་བྱུང་ཞིང་། བྱང་དང་ཤར་
བཅས་ནས་བྱང་དམག་རྣམས་ཀྱིས་སྟག་གཟིག་གི་དམག་ཆག་ཉིལ་བཏང་བའི་་་་་
སྐབས་དེར། གླང་ཆེན། བཙན་རྒྱལ། གནམ་ལྷའི་སེར་བ་ཡ་མེད་རྣམས་དང་
གྱད་མི་དཔུང་དམག་བཅས་ནས་རང་སྲོག་ལ་ལྟོས་མེད་ཀྱིས་ཤི་འཐབ་བྱས་ཀྱང་་་
བྱང་བློན་རྣམས་ངར་ཆེ་བས་ཅི་བྱ་མེད་པར་སྒར་གྱི་སུམ་ཆ་ཙམ་བྱང་དམག་གིས་
བཏབ་ཅིང་གུར་རྣམས་ཐང་ལ་འཕང་སྟེ་སྒར་གྱི་དངོས་ཆས་རྣམས་ཁྱེར་བཞིན།
རང་ཚོད་ཀྱིས་དམག་ཕྱིར་འཐེན་པའི་བརྡ་བྱུང་བ་དང་མཉམ་དུ་རང་སྒར་ལ་་་་་
ལོག་སྟེ་ལས་གུར་དུ་འདུས་ཤིང་རང་བབས་ཀྱི་གདན་ལ་འཁོད་དེ། རྟིང་མ་ཐོབ་
པའི་དགའ་སྤྲོ་བཅས་དཔའ་དར་ཕུན་སུམ་ཚོགས་པ་གནང་སྦྱིན་བྱས་ཏེ་གནས།
སྟག་གཟིག་གྱད་མི་དཔུང་དང་བཅས་པ་ཡང་ལས་གུར་དུ་འདུས་ཏེ་དམག་ལ་་་་་་
ཞིབ་འཇུག་བྱས་པས། གྱད་མི་ལྔ་དང་དམག་ལྔ་བརྒྱ་དྲུག་ཅུ་ཙམ་ཤོར་འདུག
བྱང་དམག་ཀྱང་ཉིས་བརྒྱ་བཅོ་ལྔ་ཙམ་སོང་འདུག དེ་ནས་དམག་མང་གིས་རོ་
རྣམས་ཡར་ཆབ་གཙང་པོ་ལ་བསྐུར་ཏེ་སྒར་གྱི་རྒྱུ་དངོས་ཤོར་བའི་ཆས་རྣམས་་་་
རྫོང་ནས་བླངས་ཏེ། སྔར་བཞིན་གུར་ཕུབ་ལྕགས་རི་དགྲ་རྫོང་བཅས་སྲ་བརྟན་
གྱི་ཆག་ར་བརྩོན་ཏེ་གུར་དུ་འ དུ ས་ཤིང་། དེ་རིང་གི་བྱུས་ཉེས་དེ་འདྲ་བྱུང་ན་
སྟག་གཟིག་གིས་ཆབ་སྲིད་འབངས་ཆེན་པོ་འདིས་ཞག་མང་པོ་མི་བརྟན་པར་་་་་
འདུག་ཟེར་ཏེ་ཅུང་དཔའ་ཆག་པ་ལྟར་བྱུང་། དེ་ནས་ཕན་ཚུན་གཉིས་ཞག་ཁ་
ཤས་ཕར་དགུ་ཚུར་གཤེད་མེད་པར་དགྲ་མལ་གསོས་ཏེ་གནས་སོ། །
ཉི་མ་དེའི་དུས་སུ་རྒྱལ་པོ་ཆེན་པོ་སྐུ་འཁོར་གླིང་དཀར་གྱི་དམག་དཔུང་དེ་་
17)



གོ་ར་ཚྭ་རྫོང་།
ཉིན་མཚན་གོ་སྦྲེལ་གྱིས་ཕེབས་པ་བྱང་གླིང་བྱེ་མའི་ལ་ནས། ཧོར་དམག
འཇང་དམག ལྷོ་དམག་བཅས་འཛོམ་དུས་ལྟར་མཇལ་འཕྲད་བྱུང་སྟེ། རླུང་ལྷ་
མགྱོགས་ལྡན་གཙོས་ཧོར་གྱི་དམག་དཔོན་རྣམས་དང་། ཁུ་བྱུག་པདྨ་ཉི་གྲགས་
གཙོས་འཇང་གི་བེར་ཐུལ་རྣམས་དང་། ཟླ་བ་ཁྲབ་བཙན་གཙོས་ལྷོ་ཡི་དམག་
དཔོན་བཅས་ནས་བསུ་མ་དང་མཇལ་ཁ་ཞུས་ཏེ་ནོར་བུའི་རིགས་བསམ་གྱིས་མི་་་
ཁྱབ་པའི་རྣམ་གྲངས་ཚད་མེད་པའི་དངོས་འབུལ་བཅས་གསུང་གླེང་ཞིབ་རྒྱས་་་
མཛད་དེ་ཕེབས། ཡང་སྟག་གླིང་གཉིས་ཀྱི་ས་མཚམས་རྒྱལ་གོང་ཐོག་མཆེམ་གྱི་
ལྷ་ཁང་ནས། སོག་སྟོད་སྨད་བར་གསུམ་རྨི་ལེ་བཅས་དུས་ཐོག་ཏུ་མཇལ་ཏེ་བསུ་
མ་དང་དངོས་འབུལ་གོང་བཞིན་བྱས། དེ་ནས་སྟག་གཟིག་གི་ས་མཐིང་གི་གད་
པ་གཡུ་ཅོག་ནས། བྱེ་རི་ཨ་གྲག་བདུད་དམག་བཅས་མཇལ་ཞིང་བསུ་མ་དང་
འབུལ་བ་རྒྱ་ཆེར་བྱས་ཏེ་ཕེབས། དེའི་དུས་སུ་སྟག་སྒར་གྱི་གྲོས་ལ། གླིང་དམག་
ད་དུང་ཡང་མི་འབྱོར་བ་ཅི་ཡིན་ཡུན་རིང་དུ་འཐབ་འཁྲུག་དགོས་ཚེ་བྱང་དམག་་
འདི་ཚོ་ཧ་ཅང་གི་ངར་ཆེ་བ་མ་ཟད་འབུམ་དམག་གྲངས་མང་། དམག་མང་བློ་
མཐུན་པ་ཞིག་འདུག་པས་ཡ་འོ་ཟིན་པ་དཀའ་བས་བང་མི་ཞིག་མ་བཏང་ན་་་་་་
ཐབས་མི་འདུག་ཟེར་ཁ་འགྲིག་པས། གྱད་མི་འཇིགས་མེད་ལྷུན་གྲུབ་གཙོས་རྟ་
མི་དཔོན་གཡོག་ལྔ་ལ་བཀའ་ཤོག་བཅས་གླིང་ཕྱོགས་སུ་བཏང་བ་དེ་རྣམས་དང་
མཇལ་ཏེ་ཞལ་དཀར་མདུན་ལ་གནས་ལུགས་ཞིབ་ཏུ་ཞུས་དེ་ནས་ཞལ་དཀར་་་་་
དང་ཨ་གྲག་ཉི་མ་གཉིས་ལས་གུར་དུ་ཕྱིན་ཏེ་རྒྱལ་པོ་ལ་གནས་ཚུལ་ཞུས་དེ་ནས་་་
མི་ཆུང་ཕྱིང་སྔོན་གཉིས་ནས་ཚོགས་བརྡ་བཏང་བས་དཔའ་རྟུལ་རྣམས་ལས་གུར་
དུ་འདུས་ཏེ་རང་བབས་ཀྱི་གདན་ལ་འཁོད་དེ་གྲལ་ཇ་བཟང་པོ་ཞིག་དྲངས་ཚར་
བའི་དུས་དེར་སྟག་གཟིག་གི་བང་མི་ལྔ་པོ་དེ་བོས་ཤིང་ཕར་ཚུར་བྱོན་ཞུས་ཚར་་་་
180



གཡུ་འབྲུག་ཞགས་པས་བེར་དམར་བཟུང་། །
• ·**
：
：
* * 1
་་
""
་
་
་
་
བ་ན། གྱད་མི་འཇིགས་མེད་ལྷུན་གྲུབ་དེས་གའུ་ནང་ནས་དར་དཀར་དམར་
གཉིས་དང་གསེར་གྱི་དོང་རྩེ་ལྔ་རྒྱལ་མཆོག་མདུན་དང༌། སྲས་དགྲ་ལྷའི་མདུན་
དུ་དོང་རྩེ་གསུམ་བཅས་ཕུལ་ཏེ་ཕྱག་གསུམ་འཚལ་ནས་གདན་ལ་འཁོད་དེ་བྱུས་་་
ཀྱི་གནས་ཚུལ་ཞུ་བའི་གླུ་ཞུས་འདི་ཕུལ་ལོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ནུབ་སྟག་གཟིག་ཡུལ་གྱི་དགྲ་ལྷ་རྣམས། །དེ་རིང་ང་ཡི་གླུ་སྣ་དྲོངས། །ས་འདི་
སྟག་གཟིག་ཡུལ་གྱི་གནས། །མཐིང་ཐང་གད་པ་གཡུ་ཅོག་ཟེར། །ང་འདྲ་སྟག་
གཟིག་ནུབ་ཀྱི་ཡུལ། །སྦས་ལུང་འོར་མོ་བྲག་དམར་ནས། །མཁར་དམར་ཟངས་
ཡག་ཕོ་བྲང་ནས། །གྱད་མི་འཇིགས་མེད་ལྷུན་གྲུབ་ཟེར། །མདའ་སྐྱེན་རང་
དབང་ཐོབ་ལེ་ཡིན། །དེ་ནས་རྒྱལ་བློན་འདུས་པའི་དཔུང་། །ཁྱུང་ཆེན་འཕུར་
བའི་བྱ་ལམ་ནས། །ལྷགས་རླུང་ཐུགས་སུན་ཨེ་བྱུང་ལགས། །གངས་སེང་ལྡིང་
བའི་མཆོངས་ལམ་ནས། །བུ་ཡུག་ཐུགས་རྒྱུད་ཨེ་འོ་སུན། །གླིང་དཀར་ཆས་པའི་
ལམ་སོ་ནས། །ཐུགས་འོ་བརྒྱལ་ཨི་བྱུང་རྒྱལ་བློན་དཔུང༌། །དེ་ནས་རྒྱལ་པོ་ལྷ་
ཡི་སྲས། །ཞལ་དེ་རིང་མཇལ་བ་བསོད་ནམས་བསགས། །གསུང་ཐོས་པས་ངན་
འགྲོའི་འཇིགས་ལས་སྐྱོབ། །ཕྱི་མའི་བླ་མ་རིན་པོ་ཆེ། །ད་གང་དཔོན་པོ་རིན་པོ་
ཆེ། །དགུན་ཟླ་གསུམ་ཁ་བས་སྲིབ་རྩ་བཟུང་། །ཕྱུག་བལ་ལུག་སྡོད་ཐབས་མ་
བྱུང་ཟེར། །སྐྱིད་ཉི་མའི་ཞལ་རས་མཇལ་ན་བསམ། །སྟོན་ཟླ་གསུམ་འབྲུག་སྒྲ་
རི་ལུང་ཁེངས། །དམའ་རྒྱུ་ཞིང་སྡོད་ཐབས་མ་བྱུང་ཟེར། །སྔགས་ནུས་མཐུས་
སྲུང་བཟློག་བྱས་ན་བསམ། །ནུབ་སྟག་གཟིག་ཡུལ་ལ་བྱང་དམག་བབས། །
དམག་བུ་རྟ་སྡོད་ལུགས་མ་ཤེས་ཐལ། །གླིང་རྒྱལ་བློན་མི་རིང་ཕེབས་ན་བསམ། །
དེ་ནས་རྒྱལ་པོ་རིན་པོ་ཆེ། །ཁ་སང་དགུན་ཟླ་མགོ་མ་ལ། །སྟག་རོང་དཔོན་
181



གོ་ར་ཚྭ་རྫོང་།
---
----
-
--
-
གཡོག་བཅུ་པོ་དེ། །སྟག་གཟིག་ཡུལ་ལ་བང་མི་འབྱོར། །བྱང་ཡུལ་རྒྱལ་པོའི་
ལས་དམག་དེ། །སྟག་གཟིག་ཡུལ་ལ་བབས་པས་གསུངས། །ལམ་སྲུང་དཔུང་
དམག་བསྡུས་ནས་ཀྱང་། །ལ་གསུམ་སོ་པ་དགོས་པས་གསུང་། །ལུང་གསུམ་
ཉུལ་མ་དགོས་སོ་ཟེར། །དེ་ནས་སྟག་བློན་བཙན་རྒྱལ་ནས། །འབུམ་དམག་ཁྲ་
མོའི་གྲོས་ར་བཙུགས། །ལ་གསུམ་སོ་པ་རིམ་བཞིན་བཏང་། །ལུང་གསུམ་བ ཀག་
མའི་བསྒུག་མ་བཞག །ཟླ་གཅིག་གོང་ནས་བྱང་དཔུང་བབས། །རྫ་ཡུལ་འཕྲང་
ལམ་རིང་མོ་ལ། །དམག་དཔོན་བཙན་རྒྱལ་ཁ་ཤོ་ལ། །གྲོས་ཡ་སྟག་ཕྲུག་གློག་
འོད་དང་། །རྒྱུད་མི་བརྒྱུད་དང་ལྔ་སྟོང་དམག །ལམ་འཕྲང་ཉིན་མཚན་གཡེལ་
མེད་སྲུང་། །སྟག་ལ་ཁྲ་མོའི་ལ་ཁ་ལ། །གླང་ཆེན་ནམ་མཁའི་ཐོག་བཟུང་ལ། །
གྲོས་ཡ་གནམ་ལྷའི་སེར་བ་གཉིས། །གྱད་མི་བརྒྱུད་དང་ལྔ་སྟོང་བཅས། །ལ་
སྲུང་དཔུང་གིས་བཟུང་ནས་ཐལ། །དེ་ནས་བྱང་དམག་རུ་གཉིས་བགོས། །ཉིན་
ཞག་བཅུ་ལ་དམག་འཁྲུགས་བྱས། །ཕར་བསད་བརྗོད་ཀྱིས་མི་ལང་བ། །བསད་
བསད་མར་འབབ་ཁྲག་མདོག་བསྒྱུར། །ཐ་མ་ལས་ཀྱི་བཞག་ས་ལ། །སྟག་ཕྲུག་
གློག་འོད་འགོ་བྱས་པའི། །གྱད་མི་ལྔ་དང་ཉིས་སྟོང་དམག །མར་ཉལ་རྨི་ལམ་
བཞིན་དུ་བཏང་། །ཕར་ཡང་གཅིག་སྟོང་ལྔ་བརྒྱ་བསད། །མང་སྣེ་ཉུང་གིས་མ་
བརྟན་པར། །ལམ་འཕྲང་བྱང་མིའི་དབང་ལཾ་ཤོར། །དེ་ནས་ན་བཀྲ་གོང་མར་
བབས། །ཕར་ཡང་སྟག་རི་དཔུང་དམག་བཅས། །ཉིས་བརྒྱ་སུམ་ཅུ་ཕབ་པས་
ཟེར། །ཚུར་ཆས་གྱད་མི་མི་ལྔ་དང་། །སུམ་བརྒྱ་ལྔ་བཅུ་ཉིན་གཅིག་ཤོར། །
གླིང་དམག་ཕེབས་ལམ་ཞུགས་མིན་དང༌། །ཞུགས་ན་མྱུར་ཕེབས་ཡོད་མེད་
བཅས། །དེ་རྣམས་བང་མི་བཏང་ནས་བྱུང་། །བྱང་ཡུལ་དཔུང་གི་རུ་འཛིན་ལ། །
ཐོག་རི་གཡུ་འབྲུག་དགྲ་འདུལ་ལ། །གྲོས་རོགས་ཤེལ་ལུང་དུང་ཟླ་གཅིག །སྟག་
-
182



གཡུ་འབྲུག་ཞགས་པས་བེར་དམར་བཟུང༌།
རི་གློག་ལྕམ་འཕར་མ་གཉིས། །སྟོང་ཤོང་བུ་ཡི་ཐོག་རྒོད་གསུམ། །སྟག་རི་
མཁར་ཆེན་འབུམ་ཐུབ་བཞི། །ཁྲི་སྡེ་བཙན་སྐྱ་ཡ་མེད་ལྔ། །བྱང་གི་དཔག་
དཔོན་ཆེ་ལྔ་དང་། །ལན་མེད་སྟག་རི་སུམ་ཅུ་དང་། །འབུམ་དམག་བཅུ་གཉིས་
དཔུང་གྲངས་དེ། །སྟག་གཟིག་ཡུལ་ལ་བབས་ནས་བྱུང༌། །དང་པོ་སྟག་གཟིག་
དབང་དུ་བསྡུ། །དེ་ནས་གླིང་ལ་འགྲོ་བས་ཟེར། །བྱང་མི་བཟུང་བའི་ངག་ནས་
བྱུང་། །གཏམ་དོན་དུ་ཡིན་པ་བརྗོད་མེད་འདུག །ལས་ཅི་དགོས་རྒྱལ་བློན་
མདུན་གྲོས་མཛོད། །ཡུན་རིང་ན་སྟག་དམག་ཁ་ཉེས་ཆེ། །འདིར་བཞུགས་རྒྱལ་
བློན་ཐུགས་ལ་ཞོག །གླུ་འཁྲུལ་པ་བྱུང་ན་བཟོད་པར་གསོལ། །
ཞེས་གླུ་དེ་ལྟར་ཕུལ་བ་དང་རྒྱལ་བློན་རྣམས་ནས་བདེན་པར་གོ་ཞིང་དགྲ་་་
ཕར་འདུལ་གྱི་རྟིང་མ་གཅོད་ལུགས་ཀྱི་མདུན་གྲོས་མང་པོའི་མཐར། ལྡོང་རྗེ་སྤྱི་
དཔོན་རྒྱལ་པོ་དེས་སྤྱན་ཡར་སྤག་མར་སྤག་གི་བར་དུ་ཙནྡན་གྱི་ཐུར་མས་བ ཀར་་
ཏེ། སྤྱན་དར་དམར་གྱིས་ཕྱིས་ཕྱིས་ལན་གསུམ་མཛད་ཅིང་རྒས་ཤེལ་ཉི་མའི་
གླིང་བཞི་ལ་སེར་པོ་གསེར་གྱི་ཁ་རྒྱན་ཅན་དེ་ཕྱིས་ཕྱིས་མཛད་དེ་གསོལ་ནས་གྲེ་་་་
བསྲངས་དང་བཅས་ཏེ། ད་འོ་ན་འདིར་བཞུགས་རྒྱལ་བློན་རྣམས། །ཐུགས་མ་
ཡེངས་སྙན་གྱི་དབང་པོ་ག ཏོད། །ཅེས་གླུ་འདི་དལ་བ་རིང་མོའི་ངག་ལ་དྲངས་
པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་རྒྱལ་བ་རྒྱ་མཚོའི་ཞབས་ལ་འདུད། །དམའ་འགྲོ་དྲུག་ཐར་པའི་ལམ་ལ་
དྲོངས། །མགོན་དྲིན་ཆེན་ཕྱག་ན་པད་དཀར་འཆང་། །སྙིང་གུས་པའི་ཡིད་ཀྱིས་
གསོལ་བ་འདེབས། །བོད་དབུ་ནག་བདེ་འགྲོའི་གནས་ལ་དྲོངས། །རྗེ་པདྨའི་སྐུ་
འཁྲུངས་མཚོ་སྐྱེས་རྗེ། །བདུད་མ་རུངས་དམ་སྲི་ཨར་ལ་གཏོད། །དཔལ་མཁས་
R
183



གོ་ར་ཚྭ་རྫོང་།
པ་བཻ་རོའི་མཚན་ཅན་ཞབས། །ཡིད་གུས་པས་གསོལ་བ་སྙིང་ནས་འདེབས། །མི་
བདག་སོགས་སེམས་ཅན་གཟིགས་སུ་གསོལ། །ས་འདི་ས་ངོ་མ་ཤེས་ན། །ནུབ་
སྟག་གཟིག་རྒྱལ་པོའི་ས་ཆ་ལགས། །མཐིང་གི་གད་པ་གཡུ་ཅོག་ཟེར། །གླིང་
དཀར་འབུམ་དམག་གཞི་དཀྱིལ་ནས། །ལྷ་གུར་དཀར་པོའི་ནང་རོལ་རེད། །ང་
འདྲ་མ ཁྱེན་པ་མི་འདུག་ན། །རྨ་ཕུ་ཁྲ་ཕུ་ཐད་ཐད་རེད། །ཁྲ་རྒན་རྒོད་རྒན་
དུས་མཉམ་རེད། །ཁྲ་ཕུ་ཉི་མའི་འཁོར་འདས་ནས། །ཁྲ་མཁར་ཕྱུག་མོའི་ནང་
བཅུད་དེ། །མི་འགྱུར་ཨ་ཁུ་སྤྱི་དཔོན་ཟེར། །སྦྲ་རེ་ལུ་ཆགས་པའི་གུང་ཤིང་
གཅིག །མཁར་ཁྲ་བོ་ཆགས་པའི་གདུང་མ་གཉིས། །གླིང་འབུམ་པ་ཆགས་པའི་
གཞི་མ་གསུམ། །ང་མ་ཡིན་བྱས་ཀྱང་སྤྱི་དཔོན་ཡིན། །ཁྲི་རིན་ཆེན་འབར་བའི་
ཡང་སྟེང་ནས། །བོད་འགྲོ་བའི་མགོན་པོ་མ་སང་རྒྱལ། །གོང་རྒྱལ་པོའི་བཀའ་
ལ་འདི་འདྲ་འདུག །དཔའ་ལན་དཔའ་རྟུལ་བརྒྱད་ཅུ་པོ། །ཚུར་གསོན་དང་ཞུ་
རྒྱུ་ཨི་འདྲ་འདུག །དབུས་མི་འགྱུར་གསེར་གྱི་ཁྲི་འཕང་མཐོ། །ལྷ་གུར་མཐོང་
སྨོན་དཀར་མོ་དེ། །དབུས་ལྷུན་པོའི་རི་རབ་བཞིན་དུ་ཕུབ། །ཉི་ཟླ་མཛེས་པའི་
གསེར་འཕྲུས་བརྒྱན། །རྒྱ་མཚོ་བཞིན་དུ་ལྕགས་རིས་བསྐོར། །རྒྱལ་པོ་རྟ་བདུན་
དབང་པོ་ལ། །སྲས་ཆུང་ངང་སེར་ཟླ་བས་བརྒྱན། །བློན་ཚོགས་རྒྱུ་སྐར་རང་
མདངས་བཀྲག །ལྷ་དམག་སྐར་ཚོགས་མཐའ་ནས་བསྐོར། །སྟོད་གླིང་གསེར་
པའི་ལས་དམག་དེ། །སྤང་ལ་འཇའ་ཚོན་ཤར་བ་འདྲ། །འཕྲུ་སེར་ཉིས་འབུམ་
ལྔ་ཁྲི་དེས། །གཡས་རུའི་སྒར་པ་ཐོབ་ལ་ཤོག །མགོ་འཛིན་ཉི་མ་འབུམ་ཐུབ་ལ། །
གྲོས་རོགས་དཔའ་རྟུལ་མི་བཅུ་ཡོད། །གདོང་བཙན་པོ་བུ་དང་བཅུ་གཅིག་ཡོད།།
འབྲིང་རྒྱུད་འོམ་བུའི་ལས་དམག་དེ། །དངུལ་འཕྲུ་ཟླ་བའི་གཟི་མདངས་ཅན། །
འཕྲུ་དམར་ཉིས་འབུམ་ཉིས་ཁྲི་ཡོད། །མཚོ་ལ་མེ་ལྕེ་ཕོག་པ་འདྲ། །འབྲིང་རྒྱུད་
184



གཡུ་འབྲུག་ཞགས་པས་བེར་དམར་བཟུང་།
འོམ་བུའི་ལས་དམག་རེད། །མགོ་འཛིན་འཇང་སྲས་གཡུ་ཁྲི་ལ། །དཔུང་རོགས་
དཔའ་རྟུལ་མི་བརྒྱད་ཡོད། །རྨ་ཉིན་རྫོང་དཔོན་དང་མི་དགུ་ཡོད། །གཡོན་རུའི་
སྒར་པ་ཐོབ་ལ་ཤོག །དུང་འཕྲུ་ཟླ་བའི་གཟི་མདངས་ཅན། །འཕྲུ་དཀར་ཉིས་
འབུམ་ལྔ་སྟོང་ཡོད། །རི་ལ་ཁུ་འཕང་བབས་པ་འདྲ། །མགོ་འཛིན་རིན་ཆེན་
དར་ལུ་ལ། །མཆན་ཁེབས་དཔའ་རྟུལ་མི་བདུན་ཡོད། །རྒོད་རྒྱལ་དཔོན་དང་མི་
བརྒྱད་ཡོད། །རྒྱབ་རུའི་སྒར་པ་ཐོབ་ལ་ཤོག །སྟག་རོང་བཙན་གྱི་སྡེ་པ་ལ། །
བྱུར་འཕྲུ་རྔམ་ཆེན་མེ་འོད་ཅན། །འཕྲུ་དམར་ཉིས་འབུམ་བཞི་སྟོང་ཡོད། །མགོ་
འཛིན་ལྷ་རྒོད་འབུམ་ལུ་ལ། །གྲོས་རོགས་དཔའ་རྟུལ་མི་བཞི་ཡོད། །འབུམ་པ་
དཔོན་དང་མི་ལྔ་ཡོད། །ནགས་ལ་མེ་ལྕེ་ཤོར་འདྲ་གྱིས། །མདུན་རུའི་སྒར་པ་
ཐོབ་ལ་ཤོག །འཕྲུ་སེར་དར་གྱི་རྒྱལ་མཚན་ཅན། །རྟ་སེར་ཅན་ལ་ཉིས་འབུམ་
དེ། །སོག་ཉང་ཁྲི་དཔོན་གྱི་ལས་དམག་རེད། །མགོ་འཛིན་སྟོབས་རྒྱལ་རིན་ཆེན་
ལ། །གྲོས་ཡ་དཔའ་རྟུལ་མི་བཞི་ཡོད། །གཡས་རུའི་དཔུང་གནོན་ཁྱོད་ལ་བབས།
ལྕགས་འབྲུ་དངུལ་གྱི་ཁ་བད་ཅན། །རྟ་ཁྲ་ཅན་ལ་ཁྲི་ཚོ་བཅུ། །མགོ་འཛིན་ལྷ་
བུ་མདུང་རྩེ་ལ། །གྲོས་རོགས་དཔའ་རྟུལ་མི་གསུམ་ཡོད། །གཡོན་རུའི་སྟེང་
གནོན་གྱིས་ལ་ཤོག །འཕྲུ་ལྗང་ཅན་ལ་གཅིག་འབུམ་ཡོད། །སྡེ་པ་གསུམ་གྱི་ལས་
དམག་རེད། །མགོ་འཛིན་སྐྱ་ལོའི་གཡུ་སྟག་ལ། །གྲོས་རོགས་དཔའ་རྟུལ་མི་བཞི་
ཡོད། །འཕྲུ་སྔོན་གཅིག་འབུམ་ལྔ་ཁྲི་དེ། །ཚ་ཞང་གླིང་གི་ལས་དམག་རེད། །
མགོ་འཛིན་བཀའ་བློན་འདན་མ་ལ། །གྲོས་ཡ་དཔའ་རྟུལ་མི་ལྔ་ཡོད། །མདུན་
རུ་གཡས་ལ་སྒྲིག་ནས་ཤོག །འཕྲུ་དམར་ཅན་ལ་གཅིག་འབུམ་ཡོད། །བྱང་བྱེ་རི་
རྒྱལ་པོའི་ལས་དམག་རེད། །མགོ་འཛིན་བཀའ་བློན་ཆོས་འགྲུབ་ལ། །དཔུང་
རོགས་དཔའ་རྟུལ་མི་བདུན་ཡོད། །མདུན་ཟུར་གཡོན་ལ་སྒྲིག་ལ་ཤོག །འཕྲུ་
185



གོ་ར་ཚྭ་རྫོང་།
ནག་ཅན་ལ་ཁྲི་ཚོ་དགུ །ཨ་ཆ་འབྲུ་ཡི་ལས་དམག་རེད། །མགོ་འཛིན་སྒ་སྡེ་བེར་
ནག་ལ། །གྲོས་རོགས་དཔའ་རྟུལ་མི་བཞི་ཡོད། །རྒྱབ་རུའི་སྟེང་གནོན་ཁྱོད་ལ་
བབས། །འདན་མ་ཆོས་འགྲུབ་སྒ་སྡེ་གསུམ། །ལྷ་གུར་སྲུང་བའི་ཕོ་ཉ་ཡིན། །
ཚུར་ཆས་དཔའ་བོའི་གདོང་ལེན་ཡིན། །མ་ཐུབ་དགྲ་བོའི་ལྟག་བདུད་ཡིན། །མ་
ནུས་དཔུང་པའི་སྐྱོར་མ་ཡིན། །དེ་ནས་ཉོན་དང་གླིང་གི་དཔུང་། །དགྲ་ཕར་
རྒྱག་དམག་དུང་སྐད་ལ་ཉོན། །ཟངས་དུང་དྲག་འབུད་བྱུང་བའི་དུས། །ཉག་
ཕྲན་མདའ་ཡི་བུ་ཡུག་འཚུབ། །གྲི་གཡུག་མཁར་རྔའི་སྐད་ལ་ཉོན། །མཁར་རྔ་
དྲག་བརྡུང་བྱུང་བའི་དུས། །དཔའ་བོ་གདོང་ལ་མཉམ་མཆོངས་གྱིས། །གྲི་
གཡུག་གློག་དམར་འཁྱུག་འཁྱུག་གྱིས། །དགྲ་འཐབ་ཚོད་རྔ་ཆུང་སྐད་ལ་ཉོན། །
རྔ་མོས་འུར་ལྡིར་བྱུང་བའི་དུས། །བརྒྱ་ལུག་ལྷས་ལ་འུར་འདྲ་དགོས། །དཔའ་
རྩལ་གངས་སྟོད་སེང་འདྲ་དགོས། །རྩལ་དྲུག་གནམ་ལྕགས་ཐོག་འདྲ་དགོས། །
སྤྱང་གྲུང་ཧོར་པ་ཁྲ་འདྲ་དགོས། །དཔའ་བོས་འཐབ་པའི་ཁ་བར་ནས། །སྡར་
མས་བྲོས་ཁུང་བཅའ་རྒྱུ་མེད། །ནང་འཛིང་འཁོན་རྩོད་མི་གཙང་ལག །སུས་
བྱུང་མགོ་སྙིང་ཕྱི་རུ་བྱུང་། །དོན་མ་ནོར་གླིང་དཀར་ཐུགས་ལ་ཞོག །སྲས་ཆུང་
དགྲ་ལྷའི་འབུམ་སྒར་ཡང་། །སྒྲིག་གཞི་སྒར་འཛུག་མ་གཡེལ་མཛོད། །ཡུན་རིང་
ན་སྟག་དམག་ཧ་ལ་འཕེན། །བྱང་ཚུར་ཆས་དམག་དཔུང་ཡུ་མེད་བྱེད། །དེ་
ན ས་ཕར་ཆས་རྙིང་མ་ལེན། །རིན་ཆེན་ཤེལ་དང་ས་ལེ་སྦྲམ། །ཟངས་ལྕགས་
དངུལ་གསུམ་བཅུད་གཡང་བཅས། །བྱང་གཏེར་བཅུ་གསུམ་ནོམ་ལ་གཅོད། །
རྒོད་པོ་ཅི་འགི་དེ་ནས་ལྟ། །འདིར་འཚོགས་རྒྱལ་བློན་ཐུགས་ལ་ཞོག །
ཅེས་ཨ་ཁུ་སྤྱི་དཔོན་ནས་གླུ་དེ་ལྟར་བླངས་པས་ཐམས་ཅད་ནས་བདེན་་་་་་
པར་གོ་སྟེ། འོ་ལགས་སོ་དགོས་པ་རྣམས་ལྷག་ཆད་མེད་པར་ངེད་ཅག་ནས་
186



གཡུ་འབྲུག་ཞགས་པས་བེར་དམར་བཟུང༌།
བསྒྲུབ་བོ་ཞེས་མགྲིན་ཅིག་གིས་མངོན་པར་བསྟོད། །
ཡང་དེའི་དུས་སུ་སྲས་ཆུང་དགྲ་ལྷའི་འབུམ་སྒར་ནས་ཀྱང༌། གླིང་ཆོས་
འཕེན་ནག་པོའི་ལས་ཟོག་ལྷ་གུར་མེ་རི་གསེར་འགོ་དེ་དབུས་སུ་ཕུབ་སྟེ་གྲངས་་་་
གདན་བཟང་པོའི་སྟེང་དུ་དཔའ་རྟུལ་རྣམས་རང་བབས་ཀྱི་གདན་ལ་འཁོད་ནས་
ཆང་དང་ཨ་རག་བཅས་མང་པོ་གཏམས་ཏེ་བྱུས་ཕྱི་ནང་གི་བཀའ་གྲོས་དུ་མ་་་་་
མཛད་པའི་མཐར། གཡས་གཟིག་གདན་ཁྲ་མོའི་ཡང་སྟེང་ནས༔ ཧོར་དཔའ་
བཟང་ཤན་པ་རྒྱལ་པོ་དེ་འཇིགས་པའི་ཆས་བཅོ་བརྒྱད་དང་ལྡན་ཏེ། དུ་ར་
ལྕགས་ཚགས་གཡུ་འབྲུག་ཁ་སྤྲོད་ཀྱི་ནང་དུ་འབྲོང་སུམ་འགྲོས་ལྤགས་པའི་དུ་་་་་་
ཁུག་ནང་དུ་ཟི་ལིང་ཐ་མ་མགྱོགས་འཐེན་གྱིས། དམར་པོ་མེ་ཡི་རྟ་ལ་སྐྱོན་ནས་
རྔུབ་རིང་དང་རྔུབ་ཐུང་བྱས་ཏེ། སོག་ལྷམ་ལྔ་རྩིག་ལ་བརྡབ་ནས་བྱིས་རུ་དམར་
པོ་འཕྲེད་ལ་བྱུག་ཅིང་གཡས་དཀྱུས་དང་གཡོན་སྒྲིམ་འགའ་རེ་བྱས་ཏེ། ད་འོ་ན་
རྒྱལ་སྲས་དགྲ་ལྷ་དང་དཔའ་རྟུལ་ལས་དམག་གླུ་ལ་གསོན་ཞེས་གསུངས་ཏེ་གླུ་་་་་
འདི་འབྲས་རིང་ཆུ་བོ་དལ་འབབ་ལ་དྭངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུཾ། ཀླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་ནམ་མཁའ་ཡངས་པ་ནས། །གནམ་ཐེལ་དཀར་པོ་ཧོར་གྱི་ལྷ། །དགྲ་
བོའི་སྲོག་རྩ་དམར་པོ་ཆོད། །བར་སྣང་གློག་གི་གུར་ཁང་ནས། །བར་ཐེལ་ཁྲ་བོ་
མྱུར་མགྱོག ས་ཆེ། །འདི་རུ་ཤན་པའི་ཁ་འཛིན་གྱིས། །ས་གཞི་མི་འགྱུར་སྲ་
བརྟན་ནས། །ས་ཐེལ་ནག་པོ་གདུག་རྩུབ་ཅན། །དགྲ་ཕ་རོལ་འདུལ་བའི་སྡོང་
གྲོགས་མཛོད། །བྲག་དམར་རི་རབ་ཕོ་བྲང་ནས། །ལྕོག་ལྷ་མཚལ་རྩེ་མྱུར་
མགྱོགས་ཅན། །རང་ཐོག་བུ་རྟའི་ཁ་འཛིན་མཛོད། །ས་འདི་ས་ངོ་མ་ཤེས་ན།
མ ཐིང་གི་གད་པ་གཡུ་ཅོག་ཟེར། །ནུབ་སྟག་གཟིག་ཡུལ་གྱི་ས་ཐོབ་རེད། །ང་
ཟ
187



གོ་ར་ཚྭ་རྫོང་།
འདྲ་མཁྱེན་པ་མི་འདུག་ན། །ཨ་ཆེན་ངོམ་མཐོང་སྐྱ་མོ་ནས། །ཕུ་ལུང་རྡོ་རྗེའི་
བྲག་སྟེང་ནས། །མཛོ་མོ་རུ་རྫོང་ནང་བཅུད་དེ། །རལ་ཆེན་སྡིག་པའི་རྒྱལ་རྒྱུད་
ལ། །བརྒྱ་ཐུབ་ཤན་པ་ལག་དམར་ཡིན། །སྟོང་ཐུབ་དུ་ར་ནག་པོ་ཟེར། །ཁྲི་
ཐུབ་ཁ་ལ་ལྡེང་འཇོམ་ཟེར། །ཡིན་ངེས་ཤན་པ་རྨེ་རུ་ཡིན། །ཚེ་སྟོད་མི་དགེའི་
ལས་ལ་སྦྱངས། །གུར་དཀར་རྒྱལ་པོའི་བློན་པོ་བྱས། །བ སད་རྒྱུ་སྡིག་ལ་རྔམ་
རྔམ་བྱས། །ཟ་རྒྱུ་ཤ་ལ་ཞིམ་ཞིམ་བྱས། །འཐུང་རྒྱུ་ཁྲག་ལ་ངོམ་ངོམ་བྱས། །སོ་
ནམ་དགྲ་དམག་གཉིས་ལ་བྱས། །སྦྱང་རྒྱུ་མདའ་མདུང་གྲི་ལ་སྦྱང་། །རྩིས་ཐང་
བུ་རྟ་གཉིས་ལ་བྱས། །གོང་ཐང་འབུམ་མེ་ཁྲབ་ལ་བྱིན། །དགྲ་འབྲོང་གཉིས་ལ་
རྒུམ་འབུ་འཐུས། །ཧོར་ཤན་པ་ཟེར་ནས་གྲགས་ལེ་བྱུང་། །དཔའ་རྩལ་དྲུག་
ཟེར་ནས་སྨོན་ལེ་བྱུང་། །ལས་དེ་ཚོ་ཤན་པའི་ཡིན་ཚུལ་རེད། །དེང་སང་དུས་
ཀྱི་བཞག་ས་ལ། །ཚེ་སྨད་གླིང་དཀར་ཡུལ་ལ་ཕྱིན། །དཔོན་ཉི་མ་འདྲ་བའི་
ཞབས་གྲལ་བྱས། །གླིང་ལྷ་སྲས་དགྲ་ལྷའི་བཀའ་བློན་བྱས། །དཔའ་རྟུལ་ཕུ་ནུའི་
དཔུང་རོགས་བྱས། །འབུམ་དམག་ཁྲ་མོའི་སྙིང་བཅུད་བྱས། །མ་ཐུབ་དགྲ་བོའི་
གཉའ་ནོན་བྱས། །མ་ནུས་གཉེན་གྱི་སྐྱོར་ཡ་བྱས། །འགྲོ་ན་འབུམ་དམག་ཁ་ལོ་
བསྒྱུར། །བསྡད་ན་གདན་ཁྲི་གང་མཐོ་གནོན། །བཤད་ན་གླིང་གི་བྱུས་དོན་
བཤད། །བསྒྲུབ་ན་དམ་པའི་ལྷ་ཆོས་བསྒྲུབ། །སྒོམ་ན་མི་རྟག་ཤི་བ་སྒོམ། །
བརྩོན་ན་འགྲོ་བའི་བདེ་དོན་བརྩོན། །བསྒྲལ་ན་སྨོན་ལོག་དམ་སྲི་སྒྲོལ། །བ སྐྱེད་
ན་སེམས་ཅན་གཞན་དོན་ཡིན། །ལམ་མ་ལོག་ཤན་པ་བསོད་ནམས་བསགས། །
རྗེ་གེ་སར་རྒྱལ་པོའི་ཐུགས་རྗེ་རེད། །དེ་སྟེ་དེ་རིང་ཉི་མ་ལ། །གླིང་དམག་ཁྲ་
མོའི་ཁ་ལོ་བསྒྱུར། །བྱང་མཐའ་མེད་གོ་ར་རྒྱལ་པོ་དེས། །ན་ནིང་ལོ་ཡི་གཞེས་
ནིང་ལོ། །གླིང་དམག་རྨི་ལེ་ཡུལ་ལ་ཆས། །སྟག་རོང་ཤོག་ནས་རྟ་ལྔ་རྐུས། །
188



གཡུ་འབྲུག་ཞགས་པས་བེར་དམར་བཟུང༌།
རྗེས་དེད་ར་མདའ་ཡོང་བས་གསུང་། །མཁའ་འགྲོའི་ལུང་བསྟན་རྗེ་ལ་བྱུང་། །
མ་བཞུགས་གླིང་ལ་ཕེབས་པའི་ལམ། །བྱང་གླིང་བྱེ་མའི་ལ་ཁ་ནས། །ཐོག་རི་
སྟོང་ཁྲི་ཡ་མེད་ལ། །སྟག་རི་དཔུང་དམག་ལྔ་བརྒྱ་བཅས། །ལྷ་སྲས་སྒར་ལ་
གདོང་འཕྲད་བྱུང་། །ཟླ་གཅིག་ལག་དམར་ཁྲག་ལ་བསྒྲེལ། །དེ་ནས་རྒྱལ་པོས་
ལས་དམག་ཕབ། །མང་སྣེ་ཉུང་གིས་མ་བརྟན་པར། །བྱང་དམག་ཁ་ལོ་གླིང་
གིས་བསྒྱུར། །སྟོང་ཁྲི་ཡ་མེད་མགོ་བྱས་པའི། །མི་བདུན་མ་ཐུབ་བྱང་ལ་ཤོར། །
དེ་ནས་ད་བར་འགྱང་བས་ཟེར། །ཁ་སང་འདི་ཟླའི་བཅོ་ལྔ་ལ། །ཐོག་རི་གཡུ་
འབྲུག་དགྲ་འདུལ་ལ། །སྟག་རི་ལན་མེད་སུམ་ཅུ་དང༌། །བྱང་དམག་འབུམ་ཚོ་
བཅུ་གཉིས་དེ། །སྟག་གཟིག་ཡུལ་ལ་བབས་པ ས་ཟེར། །ཞལ་དཀར་བྱེས་ལ་
ཕེབས་ལེ་དང་། །གླིང་དམག་ཕྱི་དལ་ཚེ་ལེ་གཉིས། །བྱང་དམག་དཔའ་རྒོད་ཆེ་
ལེ་གསུམ། །ཡུན་རིང་ན་བྱང་མའི་དབང་ལ་འགྲོ། །ཐོག་རི་གཡུ་འབྲུག་དགྲ་
འདུལ་དེ། །བྱང་གོ་ར་བྲག་བཙན་རྫུས་བུ་རེད། །དཔའ་བྱས་ན་རྒྱ་སྟག་དམར་
པོ་རེད། །ཤེས་བྱས་ན་ནམ་མཁའ་སྒོ་འབྱེད་རེད། །བུ་དེ་འདྲའི་ཡ་འོ་དཀའ་
བས་བསམ། །ཤེལ་ལུང་དུང་ཟླ་ཡ་མེད་དེ། །ངར་མ་མཚོན་ལ་རང་དབང་ཐོབ། །
སྟག་རི་གློག་ལྕམ་འཕར་མ་དེ། །མདའ་སྐྱེན་ཁ་ལོ་བསྒྱུར་མི་རེད། །སྟོང་ཤོང་བུ་
ཡི་ཐོག་རྒོད་དེ། །སྟོབས་བྱས་ན་གླང་ཆེན་སྨྱོན་པ་རེད། །བྱང་ཨ་ཡུལ་ཇག་པ་
མི་བཞི་རེད། །དཔའ་དེ་འདྲའི་ཨ་ཡ་དཀའ་བས་བསམ། །གླིང་དཔའ་རྟུལ་
གདོང་ལ་ཨ་འུ་ཙི། །ད་ཡང་དག་དོན་ལ་འབེབས་ཙ་ན། །སྨུག་པོ་འཇང་གི་
ལས་དམག་དེ། །ལྕགས་ཁྲབ་ཅན་ལ་འབུམ་དམག་གཉིས། །གཙོ་བོ་དཔའ་བོ་
གཡུ་ལྷ་ལ། །ལན་མེད་དཔའ་བོ་བརྒྱད་ཀྱིས་སྐོར། །གཡས་རུའི་སྒར་པ་ཐོབ་ལ་
ཤོག །ལྷོ་མོན་དུག་ཅན་ལས་དམག་དེ། །དམག་འཕྲུ་དཀར་ཅན་ལ་ཉིས་འབུམ་
189



གོ་ར་ཚྭ་རྫོང་།
ཡོད། །གཙོ་བོ་དུང་སྐྱོང་སྟག་ལྷ་ལ། །དུག་ཅན་དཔའ་རྟུལ་བདུན་གྱིས་སྐོར། །
གཡོན་རུའི་སྒར་པ་ཐོབ་ལ་ཤོག །ནག་པོ་བདུད་ཀྱི་ལས་དམག་དེ། །འཕྲུ་ནག་
ཅན་ལ་འབུམ་ཚོ་གཉིས། །གཙོ་བོ་ཨ་སྟག་ཀླུ་མོ་ལ། །དཔའ་རོགས་ཤ་གཟན་
བདུད་ཕྲུག་དྲུག །རྒྱབ་རུའི་སྒར་པ་ཐོབ་ལ་ཤོག །ཨ་ཆེན་ཧོར་གྱི་ལས་དམག་དེ།
རྔ་འཕྲུ་ཅན་ལ་འབུམ་དམག་གཉིས། །གཙོ་བོ་ཤན་པ་ང་རང་ལ། །གྲོས་རོགས་
ཤན་པ་མི་དགུ་བཅས། །མདུན་རུའི་སྒར་པ་ཐོབ་ལ་ཤོག །ཨ་གྲག་ཡུལ་གྱི་ལས་
དམག་དེ། །འཕྲུ་ཁྲ་ཅན་ལ་འབུམ་དམག་གཉིས། །གཙོ་བོ་ཉི་མ་གྲགས་པ་ལ། །
གྲོས་ཡ་དཔའ་རྟུལ་མི་བདུན་བཅས། །མདུན་རུ་ཤམ་མཐུད་གྱིས་ལ་ཤོག །རྨི་ལེ་
རྒྱལ་པོའི་ལས་དམག་དེ། །འཕྲུ་དམར་ཅན་ལ་ཉིས་འབུམ་ཁྲི། །གཙོ་བོ་བྲག་
བཙན་དཔའ་བོ་ཡོད། །མཆན་ཁེབས་དཔའ་བོ་མི་བརྒྱད་བཅས། །གཡོན་རུའི་
སྟེང་གནོན་གྱིས་ལ་ཤོག །ཁུ་ཡེ་རྒྱལ་པོའི་ལས་དམག་དེ། །འཕྲུ་ལྗང་གཅིག་
འབུམ་བདུན་ཁྲི་དེ། །གཙོ་བོ་ལྷ་འུ་ཀུན་བཟང་ཡོད། །གྲོས་རོགས་དཔའ་རྟུལ་
མི་ལྔ་ཡོད། །གཡས་རུའི་སྟེང་གནོན་གྱིས་ལ་ཤོག །དཀར་ནག་སྲིད་པའི་སྟོང་
སྐོར་ལ། །འཕྲུ་སྔོན་གཅིག་འབུམ་ལྔ་ཁྲི་ཡོད། །གཙོ་བོ་རྒྱལ་མཚན་ཆོས་གྲགས་
ལ། །གྲོས་རོགས་དཔའ་རྟུལ་མི་བཞི་ཡོད། །རྒྱབ་རུའི་ཤམ་མཐུད་གྱིས་ལ་ཤོག །
དར་སྡེ་ཁྲི་སྐོར་བཅུ་གཉིས་དང༌། །གོ་འཇོ་བྲག་ཡབ་རྟའུ་བཅས། །འཕྲུ་དཀར་
གཅིག་འབུམ་ཉིས་ཁྲི་ལ། །གཙོ་བོ་བཀའ་བློན་སེང་སྟག་ལ། །དཔུང་རོགས་
དཔའ་རྟུལ་མི་བཞི་ཡོད། །ལྷ་གུར་སྲུང་བའི་དཔའ་བོ་ཡིན། །དེ་ནས་མི་སྡོད་
གཤར་ནས་འགྲོ། །རྔ་མོའི་ལྡིང་ལྡིང་བྱུང་བའི་དུས། །ཚིམ་པའི་བཟའ་བ ཏུང་
འཕྲོད་ངེས་གྱིས། །མཁར་རྔའི་སེང་སྒྲ་བྱུང་བའི་དུས། །ཆས་དགུ་བསྡུས་ལ་འགྲོ་
ཆོག་གྱིས། །དམག་དུང་སྐད་བརྡ་བྱུང་བའི་དུས། །དང་པོ་མདུན་རུའི་ལས་
190



གཡུ་འབྲུག་ཞགས་པས་བེར་དམར་བཟུང༌།
་
དམག་དྲོངས། །དེ་ནས་གཡས་གཡོན་རྒྱབ་རུ་བཅས། །མ་ནོར་དམག་གི་སྒྲིག་
ལམ་ལྟར། །གཤོ་མེད ་ག ཤོ་འཛུག་ཆོག་ལེ་མིན། །འགྲོ་ན་ཆུ་ཆེན་འབབ་འདྲ་
གྱིས། །ལམ་སྐྱོགས་རི་བ ཤོལ་གྲོང་ཉུལ་སོགས། །སོང་ན་དམག་གི་ལུགས་ལས་
འགལ། །ཧམ་ཤད་དཔུང་ཁུར་ཟ་འཕྲོག་བརྡུང་། །བྱུང་ན་ལུས་ལ་ཁྲིམས་གཅོད་
འབེབས། །དེ་རྣམས་བླང་དོར་མ་ནོར་བར། །མགོ་འཛིན་སོ་སོའི་ལས་འགན་
ཡིན། །རུ་འདྲེན་རེས་མོས་བབས་པའི་དུས། །ཕྱི་བཤོལ་བརྗེ་ལེན་ཆོག་ལེ་མིན། །
རུ་སྣ་དཔའ་རྟུལ་དེ་དྲག་དྲོངས། དགུ་ལ་ཐུག་ན་སྟག་བཞིན་མཆོངས། །ཕྱིར་
འགྱེད་བྱས་ན་ཕོ་རུས་བཙོང་། གཅིག་ཤི་རོ་ལ་ལྟ་རྒྱུ་མེད། རྗེས་མས་ཞེ་ལྷོད་
ཆོག་ལེ་མིན། །སྔོན་འགྲོ་གློག་དམར་འཁྱུག་འཁྱུག་གྱིས། །དམག་མང་སེར་རྒོད་
བྲབ་བྲབ་གྱིས། །དཔའ་རྟུལ་ཐོག་དམར་འཕེན་འཕེན་གྱིས། །དགྲ་མགོ་བྲག་རི་
གཏོར་གཏོར་གྱིས། །དམག་མང་འབྲས་དྲུག་སྙེལ་སྙེལ་གྱིས། །དཔའ་བོས་དགྲ་
མགོ་ལོན་པས་ན། །དཔའ་ཁ་རིན་ཆེན་གསེར་གྱིས་བསྟོད། །སྡར་མ་ཕྱིར་བྲོས་
བྱས་པས་ན། །དྲག་པོའི་ཁྲིམས་ཀྱིས་སྨ་འབེབས་བྱེད། །དེ་ཚོ་མ་བརྗེད་བློ་ལ་
ཟུངས། །འདིར་ཚོགས་ཐུགས་ལ་དེ་འདྲ་ཞོག །
ཅེས་ཤན་པ་རྒྱལ་པོ་ནས་གླུ་དེ་ལྟར་བླངས་པས་ཐམས་ཅད་ནས་མགྲིན་་་་་
གཅིག་གིས་ལགས་སོ་ཞུས་ཏེ་མངོན་པར་བསྟོད། ཉི་མ་དེའི་ཕྱི་ཉིན་རྒྱལ་མཆོག་
དམ་པའི་ལས་དམག་དེ་བྱང་ཨ་ཕྱི་དུག་ཐང་བར་མ་ནས་སྟག་གཟིག་གི་ལམ་་་
འཕྲང་གཡུ་ལ་རྒྱུད་ནས་གཤར། ལྷ་སྲས་ཀྱི་དམག་དེ་སྟག་གླིང་དྲེལ་ལ་དཀར་
མོའི་ལ་རྒྱུད་ནས་ཉིན་མཚན་གོ་སྦྲེལ་གྱིས་ཕེབས།
-
• ·**
：
：
* * 1
་་
""
་
་
་
་
191



ལེའུ་ལྔ་བ།
གཡུ་འབྲུག་བློན་གྱིས་གླིང་སྒར་དཀྲུགས། །
ཁྲོ་ཐུང་སྐྲག་ནས་སྨྲེ་ངག་བཏོན། །
ཚ་ཞང་གཅོས་བྱས་བྱང་ལ་རྒྱུགས། །
རྒྱལ་ཁའི་རྟིང་མ་ཆེན་པོ་ཐོབ། །
དེའི་དུས་སུ་བྱང་དམག་དང་སྟག་གཟིག་གཉིས་ཕར་དགྲ་ཚུར་གཤེད་མེད་་
པར་ཞག་ཤས་དགྲ་མལ་གསོས་ཡོད་པར། ཐོག་རི་གཡུ་འབྲུག་དགྲ་འདུལ་དེ་ལ་
རྨི་ལམ་མ་བཟང་བ་འགའ་རེ་བྱུང་བས། བློ་མ་བདེ་བར་ཕྱི་ཉིན་ལས་གུར་དུ་
འདུ་ར་བསྡུས་ཏེ་དམག་སྟོན་འགྲན་ཟླ་བྲལ་བ་ཞིག་བྱས་ཤིང་བློན་གཡུ་འབྲུག་་་་
ནས་བྱུས་ཀྱི་འགྲོ་ལུགས་ཀྱི་གླུ་འདི་བླངས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགྲ་ལྷ་འབར་བ་ཧ་བ་བདུད། །ཟངས་ཡག་དགྲ་རྒོད་ཡུལ་ལྷ་བཅས། །འདི་རུ་
མ་གཡེལ་ཁ་འཛིན་གྱིས། །ཕ་རོལ་དགྲ་ལ་རྨུ་གབ་ཁོབ། །ས་འདི་ན་བཀྲ་གོང་
མ་ཟེར། །བྱང་སྟག་གཉིས་ཀྱི་ས་བར་རེད། །དམག་སྒར་ཁྲ་མོའི་གཞི་དཀྱིལ་
རེད། །ང་འདྲ་བྱང་ཡུལ་སྐྱིད་པའི་ཡུལ། །འབྲས་མོའི་གཡུ་ལུང་སུམ་མདོ་ནས། །
སྦྲ་རི་ཁྱུང་ནག་སྒྲོ་གུར་ནང་། །ཐོག་རི་གཡུ་འབྲུག་དགྲ་འདུལ་ཟེར། །དེ་ནས་
འདིར་ཚོགས་བྱང་ཡུལ་དཔུང་། །ཉོན་དང་འདྲ་མ་འདི་འདྲ་ཡོད། །ལ་ཁའི་
སྤྱང་ཐང་སྔོན་མོ་དེས། །གཡང་དཀར་ཤ་དམར་བཀྲམ་བཀྲམ་ནས། །རྫི་བཟང་
འབྲོག་པ་རྒད་པོ་དེའི། །ཁྲ་རིང་ལྕགས་དཀར་སྦུ་གུ་ནང་། །ཐོག་མདའ་ཨེ་ཡོད་
192



ཁྲོ་ཐུང་སྐྲག་ནས་སྨྲེ་ངག་བཏོན།
མ་ཤེས་ཐལ། །ལྷོ་རོང་རྒྱ་སྟག་ངར་མ་དེས། །ཐོ་རུའི་སྙིང་ཁྲག་འཐུང་འཐུང་
ནས། །ཕུ་གསུམ་རྔོན་པ་རྒད་པོ་དེའི། །ལུང་གསུམ་ས་མདའ་ངར་མ་ཡིས། །
བསྒུག་མ་ཨེ་ཡོད་མ་ཤེས་ཐལ། །བྱང་ཡུལ་དམག་དཔུང་ངར་རྒོད་དེས། །སྟག་
གཟིག་ལས་དམག་བཅོམ་བཅོམ་ནས། །མ་ངན་གླིང་དཀར་ཇོ་རུ་ཡིས། །རྒྱལ་
དགུའི་ལས་དམག་ཁྲ་མོ་དེས། །དགྲ་ཐོག་རྒྱག་ཨེ་ཡོད་མ་ཤེས་བྱུང༌། །མདང་
སུམ་མར་ཉལ་རྨི་ལམ་ལ། །ལྷོ་སྤྲིན་དགུང་ལ་འཁྲིགས་པ་རྨིས། །སྤྲིན་བར་གཡུ་
འབྲུག་ལྡིར་བ་རྨིས། །གློག་ལྕེ་བྱང་ལ་འཁྱུག་པ་རྨིས། །ཐོག་དམར་བྲག་རི་
གཏོར་བ་རྨིས། །རྒྱ་སྟག་ནགས་ནས་ངར་བ་རྨིས། །མཆེ་སྡེར་ལན་གསུམ་ངོམ་
པའི་དུས། །ཐོ་རུའི་སྙིང་ཁྲག་འཐུང་བ་རྨིས། །གངས་སྟོད་སེང་གེ་དཀར་མོ་
དེའི། །སྡེར་བཞི་གངས་ནས་བསྒྲོད་པའི་དུས། །གཅན་གཟན་ཟིལ་གྱིས་གནོན་
པ་རྨིས། །མེ་ལྕེ་ནགས་ལ་མཆེད་པ་རྨིས། །ལྗོན་ཤིང་ལོ་མ་སྲེག་པ་རྨིས། །
གཅན་གཟན་སྣ་མིན་སྣ་ཚོགས་དེས། །རི་དྭགས་མ་འདུས་དགུ་འཚོགས་ཤིག །
ཤ་དམར་ཐང་ལ་བཀྲམ་པ་རྨིས། །འབྲོང་རྒོད་བྱང་ལ་འགྲིམ་པ་རྨིས། །ཅེ་སྤྱང་
སྒང་ལམ་འཁྱིམ་པ་རྨིས། །གཡང་དཀར་ཤ་དམར་ཟོས་པ་རྨིས། །བསམ་རྫོང་
བྲག་དམར་མར་གཤམ་ལ། །སེང་རྒོད་ཁྱུ་དཔུང་རྡོལ་བ་རྨིས། །སེང་སྣ་ཁྲག་
མཚོ་འབེབས་པ་རྨིས། །སྙེ་མོའི་གཡུ་ལུང་སུམ་མདོ་ལ། །ཁྱུང་ཆེན་གཤོག་རྒྱང་
བྱས་པ་རྨིས། །ཁྱུང་ཕྲུག་ནམ་མཁའ་གང་བ་རྨིས། །ལྟོ་འགྲོ་གུར་མིང་བྱས་པ་
རྨིས། །སྒྲོ་ཁ་བྱང་ལ་བསྒྱུར་བ་རྨིས། །ད་རུང་རྨིས་རྨིས་བཤད་ཚོད་མེད། །
དཔྱད་ན་གླིང་གི་དགྲ་ལྟས་འདྲ། །རང་ཅག་བྱང་གི་དམག་དཔུང་འདི། །ཉི་མ་
སྟོང་ཟད་དགོས་པ་ཆུང་། །དེ་སྔ་སྟག་རི་དམག་མང་བཅས། །རྟིང་མ་སྟོང་
གསུམ་གྲགས་ལེ་བྱུང་། །སྟག་གཟིག་གྱད་མི་ཕྱེད་བགོས་བྱས། །ལམ་འཕྲང་སྒོ་
• ·**
：
：
* * 1
་་
""
་
་
་
་
ཏི
193



གོ་ར་ཚྭ་རྫོང་།
་
+
.
:
，
་，
-|:
4
0
--
ན
，
-
E
11
ཟས་
• ·**
：
：
* * 1
་་
""
་
་
-
་
མོ་ཕྱེས་འདྲ་བྱ ས ད མག་མ ང་བཞི་ཁྲི་ལྔ་སྟོང་ཙམ། མ༌ ་ཉ་རྨི་ལམ་ལྟ་བུ་
བྱས། །སྟག་རོང་དོན་རྒོད་དམར་བསང་ ་བ ཏང་། སྔོ་ཁྲ་རླུང་ལྡེམ་གཏོང་ལ་
འཅད། །ག། ཏ ཙ། ་སྙན་སྒང་པ་བོད་ལ་བཞག གོ་ར་རྒྱལ་པོའི་དབུ་འཕང་བསྟོད།།
ད་རུང་མི་སྡོད་སྟག་སྒར་དཀྲུག གཅེས་པའི་མི་དེ་མཚོན་ལ་འདྲེན། བ སོག་
པའི་ནོར་ཟས་ནོམ་ལ་ལེན། །བཞེངས་པའི་མཁར་རྫོང་མེ་ལ་རྒྱོབ། དེ་ནས་མི་
སྡོད་གླིང་ལ་ཆས། །ཤ་ལན་ཤ་ལ་ང་ གུ་སྐོར་ལེན། །དེ་བར་གླིང་དམག་རྡོལ་བས་
ན། །བ སད་གཅོད་གཉིས་ལ་ཅི་ནུས་བྱེད། །དེ་ནས་གང་དགོས་རིམ་བཞིན་ལྟ། །
སང་ཉིན་སྐྱ་རེངས་ཤར་བའི་དུས། །སྟག་རི་ཀློག་ལྕམ་འཕར་མ་ ་ལ། །གྲོས་
རོ ། ས་སྟག་རི་མི་དགུ་ལ། ཧྲག་ཐུས་རྟ་དམག་གཅིག་ཁྲི ས་སྐོར། ཨོར་མོའི་
གངས་ལ་ཕར་ནང་ལ། །སྟག་གཟིག་ཕྱི་འབྲོག་ཨི་འགི་ལྟོས། །འདུག་ན་རྙིང་མ་
ལོང ས་ལ་ཤོག །དམག་སྒར་ཁྲ་མོའི་འཚོ་བར་བྱེད། །གཞེས་ཉིན་དགྲ་སྐར་
བཟང་བའི་དུས། །རུ་བཞི་འབུམ་དམག་ཆས་ནས་འགྲོ། །སྟག་སྒར་ཁྲ་མོ་ཡུ་
མེད་བྱེད། དེ་སྔོན་དམག་གི་འགྲོ་ལུགས་རྣམས། །ཞུ་འཕྲིན་བང་མི་བྱང་ལ་
གཏོང་། །དེ་ནས་ཅི་དགོས་རིམ་བཞིན་ལྟ། །འདིར་བཞུགས་ཐུགས་ལ་དེ་ལྟར་
ཞོག །
ཅེས་གླུ་དེ་ལྟར་བླངས་པས་བདེན་པར་གོ་ནས་ཕྱི་ཉིན་ནམ་མ་གསལ་བའི་་་
དུས་ནས། སྟག་རི་གློག་ལྕམ་འཕར་མ་གཙོས་སྟག་རི་དང་དམག་བཅས་སྔོན་
བཀོད་ལྟར་ཆས་ཤིང་། གངས་ལ་དཀར་མོའི་ཕར་ནང་དུ་ཉིན་ལྟར་ཡིན་ན།
སྟག་གཟིག་གི་སྟག་བཟང་ལུང་གསུམ་གྱི་འབྲོག་སྡེ་མང་པོ་ཡོད་པ་དེ། བྱང་
དགྲའི་འཚེ་བ་ཡོང་དོགས་ཀྱིས་རུ་འགྱུར་སོང་བ་ལ། འབྲོག་སྡེ་མེད་པ ས་དེ་ནས་
སྟག་གཟིག་གི་བཙོན་པ་མི་གཉིས་ལམ་ཤེས་ཁྲིད་ཡོད་པ་ལ། དྲི་བ་ཡང་ཡང་
-
་
-
194



ཁྲོ་ཐུང་སྐྲག་ནས་སྨྲེ་ངག་བཏོན།
• ·**
：
：
* * 1
་་
བྱས་པས། ཁོང་གཉིས་གསོད་དོགས་ཀྱིས་འཇིགས་ནས་དེ་ནས་རྫ་ལམ་ཅོག་མོ་
སྤུན་གསུམ་ཟེར་བ་ལ་འབྲོག་པ་ཡོད་ཤས་ཆེ། དེ་མེད་ན་གཞན་ཉེ་བར་ལ་སྡོད་
ས་མེད་ཟེར་བར། ཁོང་རྣམས་རྫ་འཕྲང་བརྒལ་ནས་བལྟས་པས་འབྲོག་དུད་
བརྒྱ་ཙམ་ཡོད་པ་མཐོང་སྟེ། རུ་གྲ་སྒྲིགས་ནས་བྱུང་བ། སྟག་གཟིག་གི་འབྲོག་སྡེ་
རྣམས་ནས་དགྲ་བྱུང་བ་ཤེས་ཏེ་རྟ་ལ་སྒ་ཆས་སྤྲད་ཅིང་འཁོར་གསུམ་བསྐོར་ཏེ་རྟ་
མི་བརྒྱད་ཅུ་ཙམ་འུར་ལྡིར་རེ་ཆས་བྱུང་བ། བྱང་དམག་དང་གདོང་འཕྲད་དེ་
ཕར་ཚུར་མདའ་མཚོན་མང་པོ་འདེབས་རེས་བྱས་ཏེ་ཇ་ཡུན་ཙམ་འཐབ་པས་་་་་་
བྱང་དམག་ཀྱང་བཞི་བཅུ་ཙམ་ཤི་རྨས་བཏང་། ཚུར་ཡང་སྟག་གཟིག་འབྲོག་མི་
ལྔ་བཅུ་ཙམ་བསད་རྨས་བཏང་སྟེ། ནོར་ལུག་སུམ་སྟོང་ཙམ་བཅོམ་ནས་རྙིང་མ་
རན་ཚོད་ཀྱིས་ལོག འབྲོག་པ་རྣམས་ཀྱིས་ནོར་ལུག་ལྷག་འཕྲོས་རྣམས་དེད་དེ་
མཚན་ཞག་གིས་དགྲ་ཡིས་འཚེ་བ་མེད་པའི་ས་ཕྱོགས་སུ་བྲོས། བྱང་དམག་
རྣམས་ཀྱང་མཚན་མོ་སྒར་ལ་འབྱོར་ཏེ་ནོར་ཕྱུགས་རྣམས་ཕམ་རྒྱལ་མེད་པ་་་་་་་
དམག་མང་ལ་སྤྲད་དེ། ཤ་ཡིས་མི་ཚིམ། ཤ་ཁུས་ཁྱི་ཚིམ། གསུར་དུད་ཀྱིས་དྲི་
ཟ་ཚིམ་པ་ཞིག་བྱས་ཏེ་གནས། ཉི་མ་དེའི་ཕྱི་ཉིན། འཛམ་གླིང་གེ་སར་རྒྱལ་
པོའི་ལས་དམག་གིས་རུ་སྣེ་རྡོལ་ཏེ། རྒྱ་མཚོ་ཕྱུར་ཕྱུར། མེ་ལྕེ་མཆེད་མཆེད། །
གློག་དམར་འཁྱུག་འཁྱུག་བྱས་ཏེ། རི་བོ་འགུལ། རྒྱ་མཚོ་ཕྱུར་ཞིང༌། བླ་ཡོད་
བླ་ནས་བྲལ་ལེ་བླ་མེད་སྙིང་རྩ་གས་ལེ་ཞིག་བྱས་ཏེ། སྙི་མོ་གཡུ་ལུང་སུམ་མདོ་ལ་
སྒར་བབས་ཏེ། མེ་དམར་མོས་ཉི་མདངས་འཕྲོག་ལེ། དུད་པས་སྤྲིན་ཐག་
འཐེན་ལེ། ཆུ་ལེན་བྱིས་ཁྱུ་འཕུར་འཕུར། ཤིང་འཐུ་ལྗི་བ་འཕགས་འཕགས།
རྟ་དྲེལ་རྐྱང་ཁྱུ་གྲམ་གྲམ། གུར་དཀར་པོ་ལ་དཀར་པོས་བསྐོར་བ། གངས་རི་ལ་
ཉི་མ་ཤར་འདྲ། སེར་པོ་ལ་སེར་པོས་བསྐོར་བ། སྤང་རི་ལ་མེ་ཏོག་ཤར་འདྲ།
""
་
་
་
་
195



གོ་ར་ཚྭ་རྫོང་།
ལྗང་གུ་ལ་ལྗང་གུས་བསྐོར་བ། ལྷ་ཤིང་ལ་ཁུ་བྱུག་འཁོར་འདྲ། སྔོན་པོ་ལ་སྔོན་
པོས་བསྐོར་བ། མཚོ་ལ་སྦྲང་ཆར་བབས་འདྲ། ནག་པོ་ལ་ནག་པོས་བསྐོར་བ།
འབྲོང་ཁྱུ་ལྔ་ལ་འཁོར་འདྲ། ཁྲ་བོ་ལ་ཁྲ་བོས་བསྐོར་བ། ན་དམར་ལ་རྐྱང་ཁྱུ་
གྲམ་འདྲ་བྱས་ཏེ། ལྟ་བ་མིག་གིས་མི་བཟོད། བསམ་པ་བརྗོད་ཀྱིས་མི་ལང་བ་
ཞིག་བྱས་ཏེ་བབས་པ་དང་། སྟག་གཟིག་གི་ལས་དམག་རྣམས་ནི་དབུགས་
དབྱུང་བ་ལྟར་དགའ་དྲག་ནས་སེམས་བདེ་བར་གནས་ཤིང་། དམག་དཔོན་
རྣམས་ནས་དར་ཕྱར་དུང་འབུད་དེ་བསུ་བ་དང་མཇལ་ཁ་ཞུས་ཤིང་བྱང་དམག་་་
བྱུང་ལུགས་དང་ལན་བསྐྲད་ལུགས་སོགས་ཞུས་ཏེ་གཞིས་བྱེས་འཛོམ་པའི་གསུང་
གླེང་དུ་མ་མཛད་དེ་བཞུགས། བྱང་དམག་རྣམས་ཀྱིས་མཐོང་བར་དང་པོ་སྟག་
གཟིག་གི་དམག་ཞིབ་བསྡུད་བྱས་པ་ཨེ་ཡིན་ཟེར། དེ་ནས་གླིང་དམག་ཡིན་པར་
ཤེས་ཏེ་དམག་དཔོན་རྣམས་ཉམས་སྣང་མེད་པར། གང་ལྟར་རང་རེ་རྣམས་
ཀྱིས་དགྲ་ཐང་ལ་གླིང་དཀར་མ་ངན་ཇོ་རུ་ཡིན་པར་སྔ་ཕྱི་མ་གཏོགས་འགྲན་་་་་་་
དགོས་པ་ནི་གཞིར་བཅས། ད་ལམ་དགྲ་འབྲོང་གཉིས་ལ་གར་ཐུག་ཟེར་བ་ལྟར།
རྟིང་མ་མ་ཞན་པ་རེས་མོས་ཀྱིས་སྟོང་ཐག་ཆོད་པ་ཞིག་བྱེད་ཟེར། མགོ་འགུག་
ལིང་ལིང་བྱེད་པ་ལས་ཞེད་པའི་ཉམས་སྣང་མེད་པའི་ངང་དུ་གནས། དཔའ་
མེད་རྣམས་ནི་ཅི་བྱ་འདི་བྱེད་མེད་པར་གླིང་དམག་དཔུང་མང་བ་དང་གཟི་་་་་་
བརྗིད་ཆེ་བ་ལ་ཟེར་ཏེ་ཧ་ལས་པ་ལྟར་བྱས། གླིང་དམག་གི་དམག་རྙིང་མུན་
རུབ་པ་དང་མཇུག་རྫོགས་པ་དུས་མཉམ་བྱུང་ཟེར། ཉི་མ་དེའི་ཕྱི་ཉིན་ལྷ་སྲས་
དགྲ་ལྷའི་འབུམ་དམག་གི་རུ་སྣེ་རྡོལ་ཏེ། ཨ་ཆེན་ཧོར་གྱི་ལས་དམག་དེ་ཁྲག་
མཚོ་ཁོལ་བ་ལྟར་བྱས་ཤིང་བྱུང་བ་རུ་སྔོན་མདའ་རྒྱང་མི་སླེབས་ཙམ་ནས་སྡིག་་་་
གཅོད་ཤན་པ་རྒྱལ་པོ་དེ་གོ་དམར་པོ་དགུ་ཡིས་བསྐོར་ཏེ་གཡས་སུ་ཐང་དཀར་རྩེ་
196



ཁྲོ་ཐུང་སྐྲག་ནས་སྨྲེ་ངག་བཏོན།
རྒོད་གཡོན་དུ་གནམ་ལྷ། མདུན་དུ་འབྲུག་སྒྲ། རྒྱབ་ཏུ་བ་དུར་གཡུ་རྒོད་བཅས་
རུ་སྣ་དྲངས་ཤིང་མེ་ལྕེ་མཆེད་མཆེད་བྱས་ཏེ་གཤར། དེའི་རྒྱབ་ཏུ་སྨུག་པོ་འཇང་
གི་ལས་དམག་དེ་སྤྲིན་པ་ཕྱུར་ཕྱུར་བྱུང་ཞིང་། རུ་སྔོན་དུ་འཇང་ཕྲུག་གཡུ་ལྷ་
ཐོག་འགྱུར་དེ་གོ་སྔོན་པོ་དགུ་ཡིས་བསྐོར་ཏེ་འདོ་བ་གནམ་ཡག་སྔོན་པོའི་གོང་་་་
ནས་འཆི་བདག་སྲོག་ལ་རྔམ་པ་ལྟར་ཆས་ཤིང་། གཡས་སུ་བེར་ཐུལ་ལྷ་རྒོད། །
གཡོན་དུ་ལྕགས་རྡོ་སེར་བ་ཡ་མེད། མདུན་དུ་ཁུ་བྱུག་པདྨ་ཉི་གྲགས། རྒྱབ་ཏུ་
མི་ཉག་ཆོས་ཀྱི་དབང་ཕྱུག་བཅས་མདའ་རྒྱང་གང་མ་སླེབས་ཙམ་ནས་བྱ་ཁུ་བྱུག་
ཤིང་ཁར་འགྲིམ་པ་བཞིན་དུ་བྱུང་། དེའི་རྒྱབ་ཏུ་ལྷོ་དུག་ཅན་འབར་བ་ཤོག་
དགུའི་ལས་དམག་དེ་དུག་རླངས་ཕྱུར་ཕྱུར་བྱུང་ཞིང་། རུ་སྔོན་དུ་དུང་སྐྱོང་སྟག་
ལྷ་ཁྲི་དཀར་དེ་གོ་དཀར་པོ་དགུ་ཡིས་བསྐོར་ཏེ་འདོ་བ་དུང་བྱ་རྣ་ཁྲའི་གོང་ནས་་་
ལྷ་ཡི་བུ་ལྷ་མ་ཡིན་གྱི་གཡུལ་ལས་ཆས་པ་ལྟར་མདའ་རྒྱང་གིས་མི་སླེབས་ཙམ་་་་་
ནས་ཆས་ཤིང་། གཡས་སུ་ཟླ་བ་ཁྲ་བཙན། གཡོན་དུ་མོན་བུ་གཡུ་འབྲུག་ཐོག་
རྒྱལ། རྒྱབ་ཏུ་ཤིང་རོང་རྨ་བྱ། མདུན་དུ་ཁ་བཀྲ་བུ་ཡི་ཁེར་རྒོད་བཅས་ཐང་
དཀར་གཟན་ལ་བཞུམ་པ་ལྟར་བྱུང་ཞིང་། དེའི་རྒྱབ་ཏུ་བདུད་དམག་ས་ཡ་དྲུག་
ཁྲི་དེ་སྲོད་ལ་མུན་པ་འཐིབ་པ་ལྟར་བྱུང་ཞིང་། བདུད་མོ་ཨ་སྟག་ཀླུ་མོ་དེ་གོ་
ནག་པོ་དགུ་ཡིས་བསྐོར་ཏེ་འདོ་ཆེན་རག་ནག་ལྡིང་ཤེས་ཀྱི་གོང་ནས་མ་བ དུད་་་་
སྲོག་ལ་རྔམ་པ་ལྟར་མདའ་རྒྱང་གིས་མི་སླེབས་ཙམ་གྱིས་སྔོན་ལ་ཆས་ཤིང་། །
གཡས་སུ་བདུད་བློན་གྱད་པ་བསམ་འགྲུབ། གཡོན་དུ་བྱང་སྲས་ཨུ་ཀྲི་ལེགས་པ།
མདུན་དུ་དམུ་བདུད་ཙཱ་ན། རྒྱབ་ཏུ་བྱང་གཟའ་ལྷ་མོ་ལྡེམ་ལྡེམ་བཅས་ཀྱིས་རུ་
སྣ་དྲངས་ཤིང་། དེའི་རྒྱབ་ཏུ་ལྷ་སྲས་དགྲ་ལྷ་རྩེ་རྒྱལ་དེ་དར་སེང་གངས་ཟུར་དུ་
བུད་པ་ལྟར་ཕེབས་ཤིང༌། འཁོར་དུ་དཔའ་ལ་མི་སྤྱང་དཀར་པོ་གཙོས་དར་ཡུལ་
197



གོ་ར་ཚྭ་རྫོང་།
-
-
------
--
-
---
--
-
ལ
N
གོ་བྲག་བཅས་ཀྱི་དམག་དཔུང་དེ་ཁུ་འཕང་རྡོལ་བ་ལྟར་བྱུང་ཞིང༌། འོར་མོའི་
བྲག་དམར་སུམ་མདོ་ལ་སྒར་བབས་ཤིང་། སྡང་དགྲ་བོས་མཐོང་ན་བླ་སྲོག་ཆད་
ལེ། གཉེན་ཉེ་བས་མཐོང་ན་བསམ་པ་དགའ་ལེ་ཞིག་མཛད་ནས་སྒར་བབས་ཏེ་
བཞུགས། སྟག་བློན་རྣམས་ནས་མཇལ་ཞུ་འབུལ་བ་བཅས་གསུང་གླེང་དུ་མ་
གནང་ཞིང་མུན་རུབ་པ་དང་རུ་རྟིང་རྫོགས་པ་དུས་མཉམ་བྱུང་། ཉི་མ་དེའི་ཕྱི་
ཉིན་བྱང་དཔུང་རྣམས་ལས་གུར་ལ་འདུས་ཏེ་ཅི་དྲག་གི་བཀའ་གྲོས་མང་པོ་བྱས།
ཡང་བྱང་བློན་གཡུ་འབྲུག་དགྲ་འདུལ་དེ་འཇིགས་པའི་ཆས་བཅོ་བརྒྱད་དང་་་་
བཅས་ཏེ། དུ་ར་གཡུ་འབྲུག་ཁ་སྤྲོད་ནང་དུ་ཟིང་ཐ་དམར་པོས་གཏམས་ཏེ་མི་
འཇིགས་པའི་ཉམས་བཅས་དུད་པ་ལྷོ་སྤྲིན་འཕྱུར་འཕྱུར་དུ་རྔུབ་ནས། ར་ཚག་
བརྡབ་སྟེ་འགྱིང་བག་གིས་ལག་གཡོན་པས་འགྲམ་པ་སྐྱོར་ཏེ་བྱང་མི་རྣམས་ལ་་་་་
དཔའ་ཚུད་པའི་གླུ་འདི་བྱང་མིའི་ངག་རྟ་ལྡེམ་འགྱུར་རིང་མོ་ལ་དྲངས་པ་འདི་་་་
ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་འབུམ་པའི་དཀྱིལ་འཁོར་ན། །རླུང་ནག་འཚུབ་མའི་ཀློང་དཀྱིལ་
ནས། །དགྲ་ལྷ་ཆེན་པོ་འབར་བ་རྩལ། །རང་ཕྱོགས་རྒྱལ་གཞིས་བརྟན་པར་
ཤོག །མེ་རི་འབར་བའི་གཞལ་ཡས་ནས། །བདུད་བཙན་ཧ་བ་སྲོག་གི་བདག །
དམག་དང་བུ་རྟའི་ཁ་འཛིན་གྱིས། །ཡུལ་ལྷ་བྲག་དམར་ཟངས་ཡག་དང༌། །བླ་
རི་དགྲ་རྒོད་མདུང་རྩེ་བཅས། །མ་གཡེལ་ཁ་འཛིན་མགོན་སྐྱོབ་གྱིས། །ས་འདི་
ན་བཀྲ་གོང་མ་ཟེར། །དེ་ནས་ཉོན་དང་བྱང་མིའི་དཔུང་། །ང་འདྲ་སྟོབས་ཆེན་
གཡུ་འབྲུག་བུ། །གོ་ར་རྒྱལ་པོའི་བློན་པོ་རེད། །སྐྱིད་ན་གདན་ཁྲི་མཉམ་གནོན་
དང༌། །སྡུག་ན་ལུས་སྲོག་མཉམ་མི་རེད། །དེ་སྔ་ཉི་མའི་ཕན་ཆད་ལ། །བྱང་
198



ཁྲོ་ཐུང་སྐྲག་ནས་སྨྲེ་ངག་བཏོན།
ཡུལ་སྐྱིད་པའི་གཡང་ར་ལ། །འགྲོ་ན་རྟ་བཟང་གོང་མ་སོང་། །བསྡད་ན་གདན་
ཁྲི་གང་དགའ་གནོན། །ཐད་ལང་དགྲ་བོ་དཔུང་གིས་བཏུལ། །གཉེན་དང་ཉེ་བ་
ཟས་ཀྱིས་སྐྱོང་། །ཅི་འདོད་གང་དགའི་ལས་ལ་བརྩོན། །གཏམ་ཚིག་གསུམ་
བཤད་ན་དཔའ་གཏམ་བཤད། །ཟས་ཤ་དམར་རིག་ན་ཞིམ་བཙོག་བལྟ། །རི་
འབར་འབུར་རིག་ན་ཀི་ཤར་བྱེད། །དེ་དཔོན་དྲིན་གཡོག་ལ་བསྐྱང་ལེ་རེད། །
དཔོན་མཁས་བཙུན་འཛོམ་ན་འབངས་སྡེ་དར། །རྒྱུ་ཟས་ནོར་འཛོམ་ན་སྣང་བ་
མཐོ། །ཕ་ཁུ་བོ་འཛོམ་ན་མཁས་ཡོན་ཆེ། །ཟེར་བ་བོད་ལ་མི་དར་རམ། །འདི་
ལོ་བྱུས་ཀྱི་འཁྲུག་ལྷོང་འདི། །རྩ་བ་བཤད་ན་འདི་འདྲ་རེད། །བྱང་མི་བྱང་ཡུལ་
བསྡད་པ་ལ། །ཉེས་མེད་རྟ་ལ་ཁྱུ་དེད་བྱས། །ཉམ་ཆུང་རྟ་རྗེས་ར་མདའ་དེ། །
བཤད་ལོང་མེད་པ་ཉོབ་བརྡུང་བྱས། །མ་ཟད་དམག་དཔུང་བྱང་ལ་བཏང་། །
མི་རུངས་ལྟས་ངན་སྣ་ཚོགས་བཏང་། །ལས་མ་བྱས་མེད་པ་གླིང་གིས་བྱས། །ང་
འགྱོད་པ་མེད་པ་བྱང་མི་རེད། །དང་པོ་ཚོད་ཟིན་མཁས་པའི་རབ། །བར་དུ་
བཟོད་སྒོམ་སྤྱང་པོའི་རབ། །ཐ་མ་འགྱོད་མེད་དཔའ་བོའི་རབ། །ད་ནི་འགྱོད་
མེད་སྔོན་གྱི་ལས། །གཅེས་པའི་སྲོག་ལ་རྟག་བརྟན་མེད། །བསགས་པའི་ནོར་ལ་
བརྟན་པ་མེད། །ཤི་ཟེར་བ་འགྲོ་བ་སྤྱི་ལ་ཡོད། །མ་ཤི་མི་དེ་ག་ན་འགི། །ཤི་ན་
མི་འགྱོད་ཕོ་ལྷ་དཔང་། །གསོན་ན་གཏམ་རྒྱུད་བོད་ལ་བཞག །ད་རུང་དཔེ་ལ་
ཨེ་འདྲ་ཡོད། །སྦྲུལ་དུག་ཅན་རི་བོའི་ཕག་ལ་གནས། །གཡུ་སྒོང་ནོར་བུ་ཤོར་
བའི་དུས། །ཁ་དུག་རླངས་ཧ་ལ་མདའ་འཕང་ན། །ལུས་དུག་ཅན་ཟེར་བ་གང་
ལ་འབོད། །སྟག་དམར་ཡག་ནགས་སྟོད་འཛིན་པའི་དུས། །དམག་ས་མདས་
འགུགས་པ་བྱུང་བའི་དུས། །ལུས་སྡེར་བཞིས་ཞིམ་ཤ་མ་བླངས་ནས། །སྟག་
དམར་ཡག་ཟེར་བ་གང་ལ་བཏགས། །བྱང་གོ་རའི་རང་གནས་འཛིན་པ་ལ། །
199



གོ་ར་ཚྭ་རྫོང་།
གླིང་རྟ་དེད་ཇག་འཕྲོག་བྱུང་བའི་དུས། །དམག་ཕར་ཆས་མགོ་ལག་མ་བླངས་ན།།
དཔའ་རྩལ་དྲུག་ཟེར་བ་གང་ལ་ཟེར། །དགྲ་ཨེ་འཕྲད་བ སམ་པས་གླིང་ལ་འཕྲད།།
དམར་ཡག་སྟག་གི་ཚང་སྒོ་ལ། །དང་པོའི་དུས་ནས་མ་བཅར་དགོས། །བཅར་
ཚར་ནས་འཛུམ་དྲུག་ལོན་ལེ་དགོས། །ཁོ་མོ་འབྲོང་གི་རྭ་གདོང་ལ། །དང་པོའི་
དུས་ནས་མ་བཅར་དགོས། །བཅར་ནས་རུ་ཐུར་ལོན་ལེ་དགོས། །གླིང་དཀར་
དམག་གི་གདོང་ལེན་ལ། །དང་པོའི་དུས་ནས་མ་བཅར་དགོས། །བཅར་ནས་
རྟིང་མ་ལོན་ལེ་དགོས། །སང་ཉིན་སྐྱ་རེངས་ཤར་བའི་དུས། །དམག་དཔོན་གཡུ་
འབྲུག་དགྲ་འདུལ་ང་། །མི་སྡོད་གླིང་སྒར་དཀྲུག་རྒྱུ་ཡིན། །ཇོ་རུ་བྱུང་ཡང་ཆེ་
རྒྱུ་མེད། །དགྲ་ལྷ་ཡིན་ཀྱང་ཞེད་རྒྱུ་མེད། །གཡས་སྒར་གཡོན་ལ་སྦྲེལ་ནས་འགྲོ། །
བརྒྱ་ཚོ་མང་པོ་མཚོན་ལ་དྲངས། །གཡོན་སྒར་གཡས་ལ་སྦྲེལ་ནས་འགྲོ། །སྟོང་
ཚོ་མང་པོ་མདུང་གིས་འཛེར། །མདུན་སྒར་རྒྱབ་ལ་གཏུག་ནས་འགྲོ། །ཇོ་རུའི་
མགོ་ལག་ལེན་ནས་ཡོང་། །དཔའ་རྟུལ་གདམ་གསོད་བྱེད་ནས་ཡོང་། །ཞེད་
ཞེད་མི་དགོས་བྱང་གི་དམག །མ་ཟད་སྟག་རི་དཔའ་བོ་རྣམས། །རྟིང་མ་རེས་
མོས་ཀུན་གྱིས་ལེན། །དཔའ་ཁ་སེར་པོ་གསེར་གྱིས་བསྟོད། །མ་ཐུབ་དགྲ་ལ་
སྐྱབས་ཞུ་དང་། །བྱུས་བཙོང་ཝ་བྲོས་སྔར་གཏམ་སོགས། །བྱུང་ན་དྲག་པོའི་
ཁྲིམས་ལ་ཕབ། །གཏམ་མང་པོ་བཤད་ན་དགོས་པ་མེད། །ལོངས་སྤྱོད་ཟས་ལ་
གང་དགའ་བཞེས། །སྐྱིད་རྟགས་གླུ་དང་ཁ་མཚར་བཤད། །དེ་ནས་གང་དགའ་
རིམ་གྱིས་བལྟ། །འདིར་འཚོགས་ཐུགས་ལ་དེ་འདྲ་ཞོག །
ཅེས་གླུ་དེ་ལྟར་བླངས་ཏེ་ཞེད་པའི་ཉམས་སྣང་མེད་པར་བཟའ་བཏུང་ལ་་་་
ལོངས་སྤྱོད་བཞིན་རྩེད་བྲོའི་ངང་དུ་གནས། ཉི་མ་དེའི་ཕྱི་ཉིན་ནམ་ལང་སྟག་གི་
དུས་སུ། དམག་དཔོན་ཐོག་རི་གཡུ་འབྲུག་དགྲ་འདུལ་དེས། རྨོག་དཀར་རྫ་རི་
200



ཁྲོ་ཐུང་སྐྲག་ནས་སྨྲེ་ངག་བཏོན།
རྩེ་གསུམ་ལ་དར་འཕྲུ་དུག་སྤྲིན་འབར་བ་བཙུག ཟངས་ཁྲབ་པདྨ་སྟོང་ལྡན་ལ། །
རྒྱབ་དར་སྣ་ལྔའི་དར་ཚོན་བཏགས། །ཁྲབ་གདན་ཧོར་གོས་འབྲུག་མ་ལ། །སྲམ་
ནག་པགས་པའི་མཐའ་སྐུད་བཏང་། །རལ་གྲི་རྡོ་གཅོད་ཁྲག་འཐུང་ལ། །སེར་
པོ་གསེར་གྱི་འོད་ཆབ་སྡེབ། །མདུང་མོ་ལྕགས་དཀར་དགུ་དཀྲིས་ལ། །བ་དན་
སེང་གེའི་གཡུ་རལ་བརྒྱབ། །སྟག་དོང་སྟག་རི་མེ་འཁྱིལ་ནང་། །ལན་མེད་དུག་
མདའ་དགུ་བཅུས་བ ཀང་། །གཞུ་ཤུབས་སྲིན་པོའི་ཁ་གདངས་ནང་། །གཞུ་མོ་
རྩང་པ་ལེབ་ཆེན་བཅུག །ཞགས་པ་མེ་འོད་གློག་འཁྱུག་ལ། །གནམ་ལྕགས་རྡོ་
རྗེའི་ཤ་ཟུང་བརྒྱབ། །བདུད་རྟ་བྲ་ནག་ཤ་ཟན་ལ། །སྒ་ཆས་འོད་ཆབ་སྣ་དགུས་
བརྒྱན་ཏེ་གླིང་ཕྱོགས་སུ་ཇག་ལ་ཆས་པར་བརྩམས་པ་ལ། སྟག་རི་རྣམས་ནས་
བློན་པོའི་དཔུང་རོགས་ལ་ང་འགྲོ་ཁོ་འགྲོ་ཟེར་ཞིང་འཁོར་གསུམ་བསྐོར་ཏེ་འགྲོ་་་
བར་བརྩམས་པ་ལ། བློན་གཡུ་འབྲུག་གིས་ས་ཡི་སྔ་རུ་ནས་བསྡུས་ཏེ་ལག་གཡས་
པས་སྐེད་པ་བརྟེན་ཅིང་། འོ་ན་ད་ལན་དཔུང་རོགས་མི་དགོས། མི་ཕོ་ཁེར་
རྒྱུགས། རྟ་ཕོ་ཁེར་འགྲོས་ཀྱིས་རྙིང་མ་ཞིག་ལེན། དེ་ནས་ང་རང་ཚོ་དཔའ་ཁ་
མཉམ་གཤིབ་ཀྱིས་རྙིང་མ་ལེན་པས་ཆོག དེ་རིང་ཁྱོད་རྣམས་ཀྱིས་ལྟད་མོ་
གཟིགས་དང་། གླིང་གི་སྒར་ལ་དེ་བྱས་ཀྱི་དཔའ་རྟགས་མི་ཞན་པ་ཞིག་ང་རང་
ཁེར་རྒྱུགས་ཀྱིས་ལེན་པས་ཆོག་ཅིང༌། དེ་ལྟར་རེས་མོས་མཛོད་ཟེར་ཏེ་རྟ་གོང་
ལ་བུད་ནས་མགྱོགས་པའི་ཤུགས་ཀྱིས་རས་ཚར་རླུང་གིས་བསྐྱོད་པ་ལྟར་ཆས་་་་་
ཐལ་ལོ། །དེའི་དུས་སུ་རྒྱལ་མཆོག་དམ་པའི་སྒར་ནས་སོ་པ་རྣམས་ཀྱིས་མཐོང་
སྟེ་རྔ་བརྡ་བཏང་བས། གླིང་སྒར་ནས་དགྲ་ཡོད་པ་ཤེས་ནས་གོ་གྱོན་མཚོན་
ཐོགས་ཏེ་སྒར་མཐའ་ཨ་ལོང་ལྟར་བསྐོར་ནས་ཡོད་པར་སྐད་ཅིག་གིས་གླིང་སྒར་་་་
བྱང་ཤར་མཚམས་ཀྱི་སྒར་མཐར་མི་རྟ་གཉིས་པོ་དེ་དཀྲོང་ངེར་ཐོན་ཅིང་གླུ་ལེན་་
201



གོ་ར་ཚྭ་རྫོང་།
སོགས་ཅི་ཡང་མེད་པར་རི་གཟར་ནས་རྦབ་རྒོད་འགྲིལ་བ་བཞིན་སྟག་རོང་གི་་་་
སྒར་དུ་མཆོངས་ཤིང་དམག་འཕྲུ་དམར་ཅན་ལ་ལྔ་བཅུ་ཙམ་ཕབ་སྟེ་སྤྱང་མོས་་་་
ལུག་ཁྱུ་དཀྲུག་པ་ལྟར་སྒར་དཀྱིལ་དུ་མི་རྟ་གཉིས་པོས་གཤག་ཅིང་བྱུང་བ་དང་་་་
གླིང་དམག་རྣམས་ཀྱིས་མདའ་མཚོན་སེར་བ་བབས་པ་ལྟར་བརྒྱབ་ཀྱང་ཁོ་ལ་་་་་
ཡང་གནོད་མ་འཁྲུག་པས། དེར་ཡོད་ལྷ་རྒོད་འབུམ་ལུ། བྱ་ཆེན་ཀརྨ། ཁང་ནེ་
གཡུ་ཐོག་པདྨ། ཞང་ནེ་ལྷ་བློན། བཀའ་བཞི་པདྨ་འཕྲིན་ལས། ཨ་ཁོད་སྤྱང་
ཐང་སྔོན་མོ། སྟག་རོང་ཁྲོ་འབར་རྒྱལ་མཚན། ཁྲོ་ཐུང་བཅས་ནས་གདོང་
བླངས་ཏེ་གྲི་མདུང་གི་འཁོར་ལོ་སྔོ་ཆེམ་ཆེམ་བསྐོར་ཡང་ཁོ་འདུལ་སྐལ་མེད་པར་
བརྟེན་ལྕགས་ཀྱི་ཕ་བོང་ལ་བཏབ་པ་ལྟར་ལས་མ་ཆོད། ཁོས་ངར་ཆེན་གྱིས་རལ་
གྲི་དེ་ལན་མང་བཏབ་པར། ཁྲོ་འབར་ལ་ཐེབས་པས་དབུ་ཐང་དུ་འཕང་ཏེ་རྟ་
ལས་ལྷུང་། ཁང་ནེ་གཡུ་ཐོག་གི་དཔུང་པ་ལ་གྲི་རྨས་བྱུང་བས་ཕྱིར་འགྱེད་བྱས།
ལྷ་རྒོད་བྱ་ཆེན་བཀའ་བཞི་པདྨ་གསུམ་ནས་ཞགས་གསུམ་དུས་གཅིག་ལ་བ ཏབ་་་་
པས་ཁོའི་དཔུང་སོག་ལ་ལྕགས་ཀྱུ་ཐེབས་ཏེ་འཐེན་པས་ཞགས་པ་གསུམ་དེ་དུས་་་
གཅིག་ལ་རལ་གྲིས་བཅད་ནས་ལྷ་རྒོད་ཀྱི་སྟེང་དུ་མཆོངས་ཏེ་གྲི་གསུམ་བཏབ་་་
ཀྱང་མ་ཆོད། བྱ་ཆེན་བཀའ་བཞི་གཉིས་ནས་ལྷ་རྒོད་དབུ་ཉེས་འགྲོ་དོགས་ཀྱིས་
སྟེང་དུ་ཤི་ལྕེབས་བྱས་ཤིང་གི་རེ་བཏབ་པས་མ་ཆོད་ཁོས་བྱ་ཆེན་ལ་གྲི་གཅིག་་་༌་་
བཏབ་པས་ཁྲབ་གོས་ཧྲུག་གེར་བཏང་སྟེ་ཤ་ལ་མ་བབས་ཙམ་བྱུང༌། གྲི་གཅིག་
བཀའ་བཞི་པདྨ་ལ་ཐེབས་པས་གཞོག་གཡས་ནས་གཡོན་བར་གཤག་སྟེ་རྟ་ལས་་་
ལྷུང་། དེ་ནས་ཁོས་རལ་གྲི་དཔའ་དམ་མཛུབ་མོ་ལ་བཀོན་ཞིང༌། ལྷ་རྒོད་ཀྱི་
སྟེང་དུ་སྦར་མོ་གདེངས་ཏེ་མཆོངས་བྱུང་བར། ལྷ་རྒོད་ཀྱིས་མི་འདིས་ལག་ཏུ་
བཅར་ན་རྟིང་མ་མི་ཡོང་དགོངས་ཏེ་ཕར་ཙམ་བྲོས་པ་ལྟར་བྱས། ཁོས་ཀི་ཤར་
202



L
，
ཁྲོ་ཐུང་སྐྲག་ནས་སྨྲེ་ངག་བཏོན།
བཏབ་སྟེ་དམག་ཁྲོད་དུ་རྒྱུག་ཅིང་རྟ་དམག་ཉི་ཤུ་ཙམ་ཕབ་སྟེ་མདུན་སྒར་དུ་་་་་
རྒྱུགས་ཅིང་འདན་མའི་དམག་འཕྲུ་སྔོན་ཅན་སུམ་ཅུ་ཙམ་ཕབ་སྟེ་བྱུང་བར།
དམག་དཔོན་འདན་མ་བྱང་ཁྲ་དེས་གདོང་བཀག་ཅིང་གཞུ་ཆུང་དཀར་མོ་འཐེན་
སྐྱིད་ཀྱི་ནང་དུ་མདའ་གསེར་ལྟོང་མ་ཞིག་བཞག་སྟེ། ཡ་ཁོ་རེ་བྱང་མི་རྟ་ནག་
ཅན། ཧ་མ་གོ་མི་ལ་ནོར་ཡ་མེད། །གཏམ་ཚིག་གསུམ་བླ་འོ་འདི་འདྲ་ཡོད། །
གླིང་ལན་མེད་འབུམ་སྒར་ཁྲ་མོ་ལ། །དཔའ་ཁེར་འགྲོས་རྙིང་མ་ཡོང་ས་མེད། །
ང་འདན་མའི་གླུ་ལ་ཚུར་ཉོན་དང་། །དོན་ཡིན་ལུགས་འདྲ་མ་འདི་འདྲ་ཡོད། །
ཞེས་གླུ་འདི་ཐ་ལའི་དྲུག་འགྱུར་ལ་དྲངས་པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཆོས་སངས་རྒྱས་གདན་ས་གོང་མ་ནས། །ས་ར་ཧ་ལ་གསོལ་བ་འདེབས། །དགྲ་
ལྷའི་ཁྲ་ཚང་གོང་མ་ནས། །གཉན་སྟག་བེག་རྩེ་དགྲ་ལྷའི་རྒྱལ། །མ་གཡེལ་དགུ་
བོའི་མགོ་ལག་ལོངས། །ས་འདི་སྟག་གཟིག་འདོད་རྒུའི་ཡུལ། །སྙེ་མོའི་གཡུ་ལུང་
སུམ་མདོ་ཟེར། །གླིང་དཀར་འབུམ་སྒར་གཞི་དཀྱིལ་རེད། །ང་འདྲ་ཁྱོད་ཀྱིས་མ་
ཤེས་ན། །འདན་ཡུལ་འདན་གྱི་ཡ་ཐ་ན། །འདན་ཡུལ་འདན་གྱི་མ་ཐ་ནས། །
འདན་ཤུག་རའི་ལྷ་མཁར་རིང་མོ་ནས། །ཁྲི་གཅེས་འདན་མ་བསམ་འགྲུབ་ཟེར། །
གེ་སར་རྒྱལ་པོའི་མདུན་བློན་ལ། །ཤར་སྒོ་སྲུང་བའི་གྲུབ་ཆེན་ཡིན། །རི་རབ་
བཞིན་དུ་སྤོམ་བརླིང་ཆེ། །གཡུ་འབྲུག་བཞིན་དུ་རྒྱང་གྲགས་ཆེ། །དེ་རིང་ཉི་
མའི་གདོང་གང་ལ། །ཕར་འགྲོའི་རྒོལ་བ་མ་ཡོད་ཟེར། །ཚུར་ཆས་ཇག་པ་སུ་
འདྲ་ཡིན། །འབུམ་དམག་ཁྲ་མོའི་སྒར་ནང་ནས། །ཁེར་འགྲོས་རིང་མ་ལོན་ས་
མེད། །ཨ་རྫི་བྱང་མིའི་ཧམ་པ་ལ། ་ ་ །དགྲ་ལ་ལག་གཡུག་བྱེད་མི་རེད། །རྨ་ཕབ་
རིན་གྱིས་ཉོ་མི་རེད། །སྲོག་ལ་ཐོ་འཇལ་བྱེད་མི་རེད། །ཡ་རབས་མ་རབས་སྤྱོད་
203



གོ་ར་ཚྭ་རྫོང་།
-
པས་ཕྱེ། །ཆུ་དང་འོ་མ་སྦལ་བས་ཕྱེ། །ས་ཕྱོགས་གང་ཡིན་སྐད་ཀྱིས་ཕྱེ། །ཡང་
ན་རྒོད་ནས་འཐབ་མི་རེད། །ངར་འདོད་རྟིང་མ་ལེན་མི་རེད། །ཡང་ན་སྔར་
ནས་སྐྱག་ལེ་རེད། །བྲོས་ནས་གཡང་ལ་ལྕེབས་ལེ་རེད། །ངེད་ཁྲ་མོ་གླིང་གི་ལས་
དམག་འདི། །བྱང་སྟག་འཁྱུག་པ་བྱེད་པས་ཟེར། །དོན་མེད་སྡེ་གཉིས་དཀྲུག་
པས་ཟེར། །ཉེས་མེད་དམར་བསད་བཏང་བས་ཟེར། །འཛམ་གླིང་རྒྱལ་པོ་གེ་
སར་དེས། །ཆིངས་དང་འདུན་པ་དགོས་པས་གསུང་། །ཚུར་འོང་འབུམ་དམག་
ཁྲ་མོ་དེ། །མི་ཡོང་ཀ་མེད་འདི་འདྲ་བསམ། །ཡང་ན་བར་པ་ཁེབས་ཆེན་དགོས།།
ཡང་ན་བར་པ་ངོ་ཆེན་དགོས། །མ་དགོས་ཁ་ཁ་སྡོད་མི་ཡིན། །དགོས་ན་ཕན་
ཚུན་སུ་འགལ་དེ། །མིང་མེད་སྟོང་ལ་བསྒྱུར་མི་ཡིན། །འདྲ་མ་ཆགས་ལས་དེ་
ཁྱོད་རང་བྱུང་། །གཏམ་དགྲ་ཟིན་དབྱེ་བ་མ་ཆོད་གོང་། །དཔུང་ཁེར་ངོམ་རྟིང་
མ་ལེན་སྣང་བྱེད། ལས་མི་ཡག་མི་ཤ་བསྒོས་ནས་བྱུང༌། །ད་བབས་དུས་ཀྱི་
བཞག་སོ་ལ། །གཏམ་དང་འདུན་མ་བྱས་ན་བསམ། །བསད་པའི་མི་ལ་སྟོང་
འཇལ་གྱིས། །བྱང་གླིང་འདུན་མ་འདན་མས་བྱེད། །རྟ་འདོ་བའི་ཁ་རུ་ལྷོད་ལ་
ཞོག །མཚོན་ངར་མ་ཤུབས་ཁྲའི་སྦུག་ལ་ཆུག །སྟག་གདན་ཁྲ་མོའི་སྟེང་ལ་
བཞུགས། །ཞིམ་པོའི་ཟས་དང་འདུན་མའི་གཏམ། །གང་བབས་རིམ་གྱིས་
བལྟས་ན་བསམ། །བྱང་སྟག་བདེན་རྫུན་ར་སྤྲོད་བྱེད། །དྲང་པོའི་ཁྲིམས་དེ་རྒྱལ་
པོས་གཅོད། །ང་འདན་མ་ཞེད་ནས་མ་ཡིན་ཀྱང༌། །མི་མང་ཚེ་ཐར་བྱུང་ན་
བསམ། །མི་རྒན་སྡིག་ལ་ཞེད་ལེ་རེད། །ངས་བསམ་བཟང་གཏམ་དེ་དྲང་པོའི་
ལམ། །བདེན་བསམ་ན་སྒར་ལ་ད་ལྟ་ཕེབས། །མིན་བསམ་ན་གདོང་ལ་མཆོངས་
ནས་ཤོག །ངས་ཉག་ཕྲན་མདའ་མོའི་ངར་ལ་འདྲེན། །ལས་ཅི་དགའ་ཁྱོད་རང་
ཡིད་ལ་ཞོག །
204



ཁྲོ་ཐུང་སྐྲག་ནས་སྨྲེ་ངག་བཏོན།
ཅེས་འདན་མས་གཡོ་ཐབས་ཀྱིས་གླུ་དེ་ལྟར་བཏང་བས། ཁོའི་བསམ་པ་
གཏམ་འདུན་མ་དགོས་བབས་དེ་གླིང་ལ་ཡོད། མ་ཐུབ་དགྲ་བོ་གཙུག་ཏུ་ཁུར་
ཟེར་བ་ལྟར་དགྲ་གླིང་ལ་འགྲན་ན་ནམ་ཕུགས་ཕམ་པ་ལས་མེད་ཀྱང་། བྱང་རྗེ་
རྒྱལ་བློན་རྣམས་སུ་ཡང་མགོ་སྒུར་བ་ལ་ཐུགས་མ་བབས་པས། ང་མི་གཅིག་གིས་
སྲོག་ལ་འཕོང་པ་ཅི་མེད། ད་འདུན་མ་གཏམ་པའི་དུས་མིན་སྔར་རྟ་དེད་པའི་
མཚམས་ཡིན་ན་འདུན་མ་ཡང་ཡོད། ད་དུས་འཁྲུག་འདི་ཙམ་བྱུང་བ་ལ་འདུན་
མ་མི་ཡོང་། མི་རྒན་གྱི་གཡོ་དང་མགོ་བསྐོར་ཡིན་བསམ་སྟེ། རལ་གྲི་ལ་ཁྲག་གི་
ངོམ་ཆགས་པ་དེ་རྟ་ཡི་ཇོག་མ་ལ་ཕྱིས་ཕྱིས་བྱས་ཤིང་། རྟ་གོང་ནས་ཟུར་འདུག་
ཅིག་བྱས་ཏེ། ཡ་ཁོ་རེ་མི་རྒན་འདན་མ་བློན། གཏམ་མི་གཙང་རྫུན་གྱི་རྐྱལ་པ་
དེ། །ཁྱོད་བཤད་མཁན་ངོ་ཚ་མ་ཡོད་ན། །ང་ཉན་མཁན་མཆིན་པའི་སྟེང་ནས་
ཁྲེལ། །གཏམ་འདུན་མ་དགོས་བབས་ང་ལ་མེད། །དཔའ་རྟིང་མ་སུ་རྒྱལ་རིམ་
གྱིས་བལྟ། །ཟེར་ཏེ་མི་འཇིགས་པའི་སྟང་སྟབས་བཅས་གླུ་འདི་ཁྲག་འཐུང་སྟག་
མོའི་ངར་སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་སྲོག་བདག་འབར་བ་མཁྱེན། །བར་མཁྱེན་བདུད་བཙན་ཧ་བ་
མཁྱེན། །འབྲས་མོའི་ལྷ་བཙན་རྡོ་རྗེ་མཁྱེན། །ཡུལ་ལྷ་བྲག་དམར་ཟངས་ཡག་
དང༌། །བླ་རི་དགྲ་རྒོད་འབར་བ་མཁྱེན། །ཨ་ཡེར་ཤེལ་གུར་དཀར་མོ་མཁྱེན། །
ས་འདི་སྟག་གཟིག་ནོར་གྱི་ས། །སྙེ་མོའི་གཡུ་ལུང་སུམ་མདོ་ཟེར། །གླིང་དཀར་
འབུམ་དམག་གཞི་དཀྱིལ་རེད། །ང་འདྲ་ང་ངོ་མ་ཤེས་ན། །བཙན་པོ་བྱང་ཡུལ་
རྒྱལ་ས་ནས། །ཡང་བཙན་འབྲས་ཡུལ་པད་ཚལ་ནས། །སྦྲ་རི་མཐིང་ཤོག་འབུམ་
རྫོང་ནས། །ཐོག་རི་གཡུ་འབྲུག་དགྲ་འདུལ་ཟེར། །དུག་སྦྲུལ་མགོ་ཡི་ནོར་བུ་
205



གོ་ར་ཚྭ་རྫོང༌།
ཡིན། །རི་རབ་སྟེང་གི་ཁྱུང་ཆེན་ཡིན། །འགྲན་མེད་བྱང་གི་དམག་དཔོན་ཡིན། །
གླིང་དཀར་དམག་གི་གཞི་དཀྱིལ་ནས། །འདན་མ་བྱང་ཁྲ་ཡིན་པས་ཟེར། །ཁ་
སོ་མེད་སྐྱི་མོའི་སྤ་ཁུག་ནས། །གཏམ་ཕུག་མེད་སྨྲ་བའི་གཡོ་ཆེན་མ། །མ་ཡིན་
ཡིན་མདོག་གླིང་གི་མི། །མི་བདེན་བདེན་མདོག་རྫུན་པོ་ཆེ། །མི་བྱེད་བྱེད་
མདོག་འཁོར་གསུམ་བསྐོར། །ང་འདྲ་དར་སེང་དཀར་མོའི་བུ། །མ་ལུས་ཁོག་
ནས་གཡུ་རལ་རྒྱས། །གངས་སྟོད་མ་གཤག་བསམ་པ་མེད། །བུ་ཡུག་གདོང་ལ་
འཇིགས་རྒྱུ་མེད། །ང་འདྲ་མཁའ་ལྡིང་ཁྱུང་གི་རྒྱུད། །མ་ལུས་མངལ་ནས་གཤོག་
དྲུག་རྒྱས། །སྟོང་ལམ་མ་བཅར་བསམ་པ་མེད། །སྐྱི་བསེར་གདོང་ལ་ཉམ་ང་
མེད། །ང་འདྲ་རྒྱ་སྟག་དམར་པོའི་རིགས། །ཨ་མའི་ལུས་ནས་ཐིག་ལེ་བཀྲ། །
ནགས་ཀླུང་མ་བཟུང་བསམ་པ་མེད། །ཐོ་རུའི་གདོང་ལ་ཉམ་ང་མེད། །ང་འདྲ་
དཔའ་བོ་ཐོག་རིའི་རྒྱུད། །ཨ་མའི་ལུས་ནས་རྩལ་དྲུག་རྒྱས། །རྟིང་མ་མ་བླངས་
བསམ་པ་མེད། །གླིང་དམག་གདོང་ལ་ཉམ་ང་མེད། །བྱང་གླིང་འདུན་མ་ཡོང་
ས་མེད། །མེད་དོན་རྩ་བ་བཤད་པ་ན། །རྟ་དེད་ར་མདའ་མ་བཅོམ་ན། །
འདུན་མ་དང་པོ་དེ་དུས་ཡོད། །ཐན་འགྱེད་ཟོར་སྣ་མ་བཏང་ན། །འདུན་མ་
གཉིས་པ་དེ་དུས་ཡོད། །ས་ངན་འཕྲང་བརྡུང་མ་བྱས་ན། །འདུན་མ་གསུམ་པ་
དེ་དུས་ཡོད། །ད་ཙམ་འདུན་མ་བྱེད་རྒྱུ་མེད། །བྱས་ཀྱང་བསྒྲིག་ལུགས་ཤེས་པ་
མེད། །ཡང་དག་དོན་ལ་འབེབས་ཙ་ན། །གླིང་དཀར་ཡུལ་དང་བྱང་ཡུལ་སྟོད། །
སྔ་འགྲ ས་མེད་པའི་ད་འཁོན་འདི། །ཡོང་བ སམ་མེད་དེ་སྔོན་གྱི་ལས། །ཅི་ཡོང་
ཤེས་ཀྱང་ཅི་མཐའི་ལས། །ད་ནངས་ཞོགས་ཀྱི་དང་པོ་ལ། །གླིང་དཀར་འབྱོར་
བའི་བསུ་མ་ལ། །མ་བསྡད་བློན་པོ་ཆས་ལེ་ཡིན། །སྒར་ཤར་ནས་ག ཤག་ཅིང་
དཀྱིལ་ལ་གཏུག །མགོ་མེད་རོ་ལ་བམ་ཐང་བཀྲམ། །དཔའ་རྟུལ་ངར་རྒོད་ཟེར་
206



ཁྲོ་ཐུང་སྐྲག་ནས་སྨྲེ་ངག་བཏོན།
ཚད་དེ། །རེ་རེ་བཞིན་དུ་དམར་བསད་བཏང་། །ད་ལྟ་གདོང་ཐུག་སྔོན་པོ་སྐྱ། །
འདན་མ་བྱང་ཁྲ་ཡིན་པས་ཟེར། །མི་རྒན་ཧམ་བཤད་མགོ་སྐོར་ཅན། །ཁྱོད་
རང་གླིང་གི་དེ་ཡོད་རེད། །ང་རང་བྱང་གི་དེ་དྲག་ཡིན། །རྙིང་མ་མ་ཞན་ཕ་ཡི་
བུ། །ཁྱོད་རང་རྒྱལ་ན་དེ་རྒྱལ་གྱིས། །ང་རང་རྒྱལ་ན་བྱུས་རྒྱལ་བྱེད། །དགྲ་
མགོ་གཉེར་མའི་བང་རིམ་ཅན། །སྒ་ཕྱི་རུ་གོང་ལ་བ སྡམ་ནས་འགྲོ། །གཏམ་
མང་པོ་ལབ་པའི་དགོས་པ་མེད། །གོ་ན་རྣ་བའི་དཀྱིལ་ལ་ཞོག །མ་གོ་གཏམ་ལ་
འདྲ་མ་མེད། །
ཅེས་གླུ་དེ་ལྟར་བླངས་ཤིང་རལ་གྲི་ནམ་མཁའ་ལ་ཕྱར་ཏེ་མཆོངས་བྱུང་་་་་་
བར་འདན་མས་ལ་མོ་མདའ་དེ་འཕང་བས་གཟའ་རྒོད་འགྲིམ་པ་ལྟར་ཁོའི་བྲང་་་
ལ་ཐེབས་ཀྱང་འདུལ་བའི་དུས་ལ་མ་བབ་པས་ཤ་ལ་མ་གནོད་ཀྱང་འདན་མའི་་་་
མདའ་དེ་མདའ་གཞན་དགུ་འགྱུར་ལས་ཤུགས་ཆེ་བས་མདའ་ཟེར་གྱིས་རྟ་ནས་་་་
ལྟུང་གྲབས་བྱས་པར་ལྷ་ཆེན་འབར་བས་སྟོབས་བྱིན་པས་ཅི་ཡང་མ་གནོད་པར་་་
རྦབ་རྒོད་འགྲིལ་བ་ལྟར་འདན་མའི་སྟེང་དུ་མཆོང་སྟེ་རལ་འགྲན་གྱིས་རལ་གྲི་་་་་
ལན་དགུ་རེ་འདེབས་རེས་བྱས་ཀྱང་གཅིག་ངོ་གཅིག་གིས་བླངས་པ་ལྟར་ལས་མ་་་
ཆོད་པས་ཁོས་ངར་ཆེན་གྱིས་དཔུང་པ་འཕུར་ཞིང་རལ་གྲིའི་དཔའ་དམ་མཛུབ་་་་
མོ་ལ་བཀོན་ཏེ་མཆོང་ཞིང་དཔུང་པ་ནས་བསྡུས་ཏེ་དཀྲུག་པས་འདན་མ་ཡང་ང་་
རྒྱལ་རབ་ཏུ་འཁྲུག་སྟེ་བརྙས་ལས་འདི་ལྟར་ཁུར་བ་ལས་ཤི་བ་མི་དགའ་རེ་སྙམ་་་་
ཞིང་ཁོང་གཉིས་ཁྲབ་ཆེན་དཔུང་འཛིན་ཇ་ཡུན་བྱས་པས་ཁོ་ངར་བ་ལྟར་བྱུང་་་་་་
སྐབས། འདན་མ་ལ་གཉན་ཆེན་ཐང་ལྷས་སྟོབས་བྱིན་པ་འདྲ་བ་ཙམ་ལ་ལྷ་རྒོད་
འདན་སྲས་འདན་བློན་བཙན་བ དུད་གསུམ་ནས་འདན་མ་ལ་དཔུང་རོགས་བྱས་
པས་ཁོ་དཔུང་རུབ་ཀྱིས་དོགས་ཏེ་ཕར་བསྒུལ་ཚུར་བསྒུལ་གྱིས་ཤོར་ཞིང་རལ་གྲི་་་
，
207



གོ་ར་ཚྭ་རྫོང་།
དེ་གཡུག་ལུགས་མ་འདྲ་བ་མང་པ་བྱས་ཏེ་རེ་རེ་བཞིན་བཏབ་བྱུང་བར་འདན་་་
མའི་བཙན་བདུད་ཀྱི་ཕྲག་པ་ལ་ཐེབས་པས་གཞོག་ཧྲུལ་དུམ་དུ་འཕང་སྟེ་
བཀྲོངས། ལྷ་རྒོད་ཀྱི་ཁྲབ་གོས་ཧྲུག་ཧྲུག་བཏང་། བྱ་ཆེན་ལ་ལན་གཅིག་བཏབ་
པས་གོ་ཁྲབ་གཏོར་ཞིང་དཔུང་པ་ལ་གྲི་རྨས་ཅུང་ཙམ་བྱུང་བས་ཕྱིར་འགྱེད་བྱས།
འདན་མ་ལ་ལན་མང་པོ་བཏབ་ཀྱང་ཅི་ཡང་མ་གནོད། ཕར་དཔའ་རྟུལ་རྣམས་
ཀྱིས་གྲི་མང་པོ་བཏབ་ཀྱང་མཚོན་མ་བླངས། དེ་ནས་སྟག་རོང་ཁྲོ་ཐུང་ནས་ཁོ་
མི་གཅིག་ལ་དཔའ་རྟུལ་འདི་ཙམ་རུབ་ན་མི་ཐུབ་པ་མི་སྲིད་པས། རང་ཡང་
དཔའ་བོ་རེད་བསམ་པ་ཞིག་མ་བྱས་ན་མི་ཡོང་བསམ་ནས་རྒྱུགས་རྟ་འཕར་བ་རྔ་
ནག་གི་གོང་ནས་སྲིན་གྱི་དེ་བཏོན་ཞིང་ཁ་ནས་མེ་འབར་སྣ་ནས་དུད་པ་འཁྲིགས་
རལ་པའི་གསེབ་ནས་འབྲུག་ལྡིར་མཛུབ་མོ་བསྟན་པས་གློག་འཁྱུག་བཞིན་གདོང་་
བཀག་པས། ཁོས་བསམ་པ་མི་འདི་རྫུ་འཕྲུལ་ཅན་གེ་སར་ཨི་དེ་ཨེ་ཡིན་མིན་
ཀྱང་སྔགས་མཁན་ཕུར་ཐོགས་མ་རུངས་པ་ཅིག་ཡིན་པ་ཁག་ཐེག་བྱང་ཡུལ་
བདེ་བའི་གནས་སྐབས་ལ་མི་མཐུན་པའི་མཐུ་འགྱེད་ངན་པ་བཏང་མཁན་དེ་་་་་་
ཡིན་པ་ཐག་ཆོད་མཐུ་དང་གྲི་གུ་སུ་རྣོ་ཟེར་བ་ལྟར་ཐག་ཆོད་པ་ཞིག་བྱེད་དགོས་
བསམ་སྟེ། ཁྲོ་ཐུང་གི་སྟེང་དུ་བྱ་འཕུར་བ་བཞིན་མཆོངས་པས། ཁྲོ་ཐུང་སྙིང་
བཏོན་པ་ལྟར་རྟ་ཁ་བསྒྱུར་ཅིང་ཅི་རེད་ས་འདར་བ་ཙམ་བྱས་བཞིན་ཐུར་དུ་བྲོས་
པ་དང༌། ཁོས་རྗེས་བཞིན་དེད་པས་ཁྲོ་ཐུང་ནས་ཕྱི་བལྟས་བྱས་པས་རྗེས་དོས་
ཚར་ཡོད་པ་མཐོང་ཞིང༌། སྡར་སྐད་ཀྱིས་རི་ལུང་ཁེངས་པ་བྱས་ཏེ་སྐྱབས་སྐྱབས་
ཟེར་བར་ཁོས་རལ་གྲི་དེ་ལན་གསུམ་གཡུག་པས་མ་ཆོད་པར། ཁྲོ་ཐུང་སྐྲག་སྣང་
གིས་རྟ་ལ་མ་ཚུགས་པར་ཐང་དུ་འགྱེལ་བ་དང་ཁྲོ་ཐུང་ནས་ངུ་བའི་ངག་གིས་ཨ་་་
ཕའི་ལྷ་རྒོད་འབུམ་ལུ་སྟག་རོང་མི་ཚོ་དམར་པོ། ཡང་དགོས་གླིང་གི་དཔའ་རྟུལ་
208



ཁྲོ་ཐུང་སྐྲག་ནས་སྨྲེ་ངག་བཏོན།
རྣམས་ཨ་ཁུ་དགྲ་བོས་གསོད་ཉེ་ལ། ཁྱོད་དཔའ་རྟུལ་ཕུ་ནུ་ལ་མོ་ཤོག་ཟེར་བས་
ཁོས་ཁྲོ་ཐུང་ཡིན་པ་ཤེས་ནས་འདི་བཟུང་སྟེ་ཁྲིད་ན་བྱུས་ཕྱི་ནང་བརྗེ་བའི་ལོ་་་་
རྒྱུས་མང་པོ་ཞིག་ཡོད་པས་ད་རེས་ཁྲིད་འགྲོ་བ་དགའ་བསམས་ཏེ་རྟ་གོང་ནས་་་་
འགྱུར་ཞིང་ཁྲོ་ཐུང་གི་གཉའ་མདོ་ནས་བཟུང་སྟེ། དྲ་མ་དྲུད་ཀྱིས་ལམ་གང་ཐོབ་
ཀྱི་ཕར་ཙམ་ཕྱིན་པ་ན། འདན་མ་ལྷ་རྒོད་གཡུ་འོད་འབུམ་མེ་བྱ་ཆེན་བཅས་
དཔའ་རྟུལ་རྣམས་སྦུག་འཛོམ་གྱིས་ཁོ་ལ་མཚོན་མི་འགྲོ་བ་ཤེས་ཏེ། ཞགས་པ་
བཞི་དུས་གཅིག་ལ་འཕངས་པས་དཔུང་སོག་རྒྱབ་བཅས་ལ་ལྕགས་ཀྱུ་ཐེབས་པ་་་་
འཐེན་པས་ཁོས་ལག་གཡོན་པས་ཁྲོ་ཐུང་བླངས་ཤིང་གཡས་པས་རལ་གྲི་ཀླད་ལ་་་
བསྐོར་ཏེ་གཡུག་པས་ཞགས་གཉིས་དུམ་བུར་བཅད་གཡུ་འོད་དང་ལྷ་རྒོད་གཉིས་
ཀྱི་ཞགས་པ་དེ་འཁྲུལ་ཞགས་ཡིན་པས་མ་ཆོད། ཁོང་གཉིས་ཀྱིས་སྟོབས་བསྐྱེད་
དེ་འཐེན་པས་ཁོས་ཁྲོ་ཐུང་བཏང་སྟེ་ཁོང་གཉིས་ཀྱི་སྟེང་དུ་མཆོངས་ཏེ་བྱུང་བར།
ཁོང་གཉིས་ནས་ཞགས་པ་བདོགས་ཏེ་འཐེན་པས། ཁོས་སླར་ཡང་ཞགས་པ་ལ་
གྲི་བཏབ་པས། བྱང་ལྷའི་ཁ་འཛིན་བྱས་ཀྱིས་ཞགས་པ་དུམ་བུར་བཅད་དེ་
དཔའ་རྟུལ་རྣམས་དང་གྲི་འགྲན་ཡུད་ཙམ་བྱས་པས་ཕམ་རྒྱལ་མ་བྱུང༌། ཁོ་རྟ་
ཁ་གཡས་ཕྱོགས་ལ་གཏད་དེ་བྱ་ཨོ་རོག་འཛུམ་པ་ལྟར་གསེར་པ་གཏམ་རུའི་ཤོག་
ནས་རྟ་དམག་ལྔ་བཅུ་ཙམ་མཚོན་ལ་དྲངས་ནས་བྱུང་བར། ཉི་འབུམ། ཁྲ་
གདོང་། གདོང་བཙན། གཏམ་རུའི་མི་ཆེན་ཆོས་མཆོག་བཅས་ནས་གདོང་
བཀག་སྟེ་རལ་འགྲན་མང་པོ་བྱས་པས་ཁོས་དཔའ་རྟུལ་རྣམས་ལ་རེས་མོས་ཀྱིས་་་
གྱི་རེ་རེ་བཏབ་བྱུང་ཡང་གཞན་རྣམས་ཀྱི་ཤ་ལ་མ་བབས་གཏམ་རུའི་མི་ཆེན་ཆོས་
མཆོག་གི་ཕྲག་གོང་ལ་ཐེབས་པས་མདུན་གྱི་ནུ་མ་བར་དམར་ཧར་གྱིས་གཤག་སྟེ་་
བཀྲོངས། དེ་ནས་ཁོང་རྣམས་ཀྱིས་མཚོན་མི་འགྲོ་བར་ཤེས་ཏེ་རལ་གྲི་ཤུབས་ལ་
209



གོ་ར་ཚྭ་རྫོང་།
，
བཙུད་དེ་དཔུང་པ་འཕུར་ཞིང་སྦར་འཛིན་བྱ་རྩིས་ཀྱི་སྟེང་དུ་མཆོངས་པས་ཁོས་་་
དཔའ་ཁ་རན་ཚོད་ཀྱིས་རྟ་ཁ་བསྒྱུར་ཏེ་རྒྱུགས་ཞོར་སོག་སྨད་ཀྱི་དམག་བཅོ་ལྔ་་་་
ཙམ་ལམ་ཞོར་དུ་མཚོན་ལ་དྲངས་ནས་སྒར་མཐའ་ལ་བུད་དེ་རང་ཕྱོགས་སུ་རླུང་
ནག་འུར་བ་བཞིན་ཤོར་ཐལ་ལོ། །དེ་ནས་དཔའ་རྟུལ་རྣམས་ཀྱིས་སྒར་ལ་ཅི་
བྱུང་བལྟས་པས་གླིང་དམག་ཆིག་བརྒྱ་དྲུག་ཅུ་རེ་ལྔ་ཙམ་བསད་འ དུག་པའི་ཕུང་་་
པོ་རྣམས་ཆུ་ལ་བཏབ། དཔའ་རྟུལ་འདས་པ་བཞི་པོའི་གདུང་ལ་སྤུར་སྦྱང་ཡང་
དག་པར་བྱས་ཤིང་། བྱང་མིའི་དཔའ་རྩལ་ཟེར་ནས་ཅུང་ཞེད་པ་ལྟར་གྱིས་
གནས། རྒྱལ་བློན་རྣམས་ནས་དཔའ་རྟུལ་ཆེ་གྲལ་ལ་སྐྱོན་མ་བྱུང་བས་ཉམས་
སྣང་མེད་པར་གནས། བྱང་བློན་གཡུ་འབྲུག་སྒར་ལ་འབྱོར་ཞིང་རྟིང་མ་གཅོད་
ལུགས་ཀྱི་ལོ་རྒྱུས་བཤད་པས་བྱང་དམག་རྣམས་དགའ་དགའ་བྱས་ཏེ་བློན་གཡུ་་་་
འབྲུག་ལ་བསྟོད་བསྔགས་བརྗོད་བཞིན། སྟག་རི་དཔའ་བོ་རྣམས་ནས་དེ་བཞིན་
རྟིང་མ་ངས་ལེན་ཁོས་ལེན་ཟེར་ཞིང་གནས། ཉི་མ་དེའི་ཕྱི་ཉིན་ཤེལ་ལུང་དུང་
ཟླ་ཡ་མེད་དེས་འདོ་བ་རག་པ་རླུང་གཤོག་གི་གོང་དུ་བུད་དེ། སྤྲིན་དཀར་རླུང་
གིས་བསྐྱོད་པ་ལྟར་ལྷ་སྲས་ཀྱི་སྒར་དུ་གཏད་དེ་ཆས་པས། ལུང་དཀར་བྱེ་རི་
དམར་པོའི་འགོ་ཡི་སོ་པ་རྣམས་ཀྱིས་མཐོང་སྟེ་ལྷ་བསང་བཏང་བས། གླིང་སྒར་
ནས་དགྲ་ཡོད་པར་ཤེས་ཏེ། གོ་གྱོན་མཚོན་ཐོགས་ནས་སྒར་མཐའ་ཨ་ལུང་ལྟར་
བསྐོར་ནས་ཡོད་པར། སྐད་ཅིག་གིས་ཤར་སྒར་གྱི་ཐད་དུ་ཐོན་ཞིང་གླུ་ལེན་
སོགས་མེད་པར་སྐར་མདའ་ཆད་པ་ལྟར་ཧོར་དམག་གི་དཔུང་ནང་དུ་ཤར་རྒྱག་་་
གིས་མཆོང་ཞིང་ཧོར་མགར་བའི་ཤོག་ནས་དམག་འཕྲུ་ལྗང་ཅན་ལ་བཅོ་ལྔ་ཙམ་་་
བཀུམ་ཞིང་བྱུང་བར། མགར་བའི་ཐེ་ལེ་སྣ་ནག་དང་ཤན་པ་བཙན་རྒྱལ་མདུང
དམར་གཉིས་ནས་གདོང་བླངས་ཤིང་གྲི་འགྲན་བྱས་པར་ཁོས་རལ་གྲི་དེ་མཁར་་་
210



ཁྲོ་ཐུང་སྐྲག་ནས་སྨྲེ་ངག་བཏོན།
བའི་ཐེ་ལེ་སྣ་ནག་གི་མགོ་ལ་ཐེབས་ནས་ཁ་གཉིས་སུ་བཏང་སྟེ་རྟ་ལས་ལྷུང་བ་ན།
འབྲུག་སྒྲ་དང་། རླུང་ལྷ་མགྱོགས་ལྡན་གཉིས་དེར་ཕྱིན་ཏེ་གདོང་བླངས་པས། །
ཁོས་རྟ་ཁ་བགག་སྟེ་རལ་གྲི་མུན་པའི་རླུང་ཚོད་དེ་ནམ་མཁའ་ལ་ཕྱར་ཞིང་ངར་་་་
བའི་སྒོ་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་ཡངས་པའི་གུར་ཁང་ནས། །ལྷ་ཆེན་འབར་བ་སྲོག་གི་བདག །བར་
སྣང་མི་འཇིགས་རླུང་ཡང་ནས། །ཧ་བ་བདུད་རྒྱལ་སྲིན་པོའི་གཟུགས། །དམར་
ནག་མེ་དཔུང་འཁྲུགས་པའི་ཀློང་། །རྡོ་རྗེ་ཐོག་རྒོད་མཐུ་རྩལ་ཅན། །བྲག་
དམར་ཟངས་ཡག་ཤེལ་གུར་སོགས། །རྒྱལ་པོའི་དབུ་འཕང་དགུང་ལ་བསྟོད། །
རང་ཕྱོགས་བུ་རྟའི་ཁ་འཛིན་གྱིས། །ས་འདིའི་ས་ངོ་མ་ཤེས་ན། །འོར་མོའི་བྲག་
དམར་སུམ་མདོ་རེད། །ང་འདྲ་ཁྱོད་ཚོས་ཅི་ལ་ཤེས། །སྐྱིད་མོ་བྱང་ཡུལ་རི་དྲུག་
ནས། །ཡང་སྐྱིད་འབྲས་མོའི་པད་ཚལ་ནས། །སྦྲ་རི་ནག་པོའི་ནང་རྫོང་དེ། །གོ་
ར་རྒྱལ་པོའི་བློན་པོ་ལ། །ཤེལ་ལུང་དུང་ཟླ་ཡ་མེད་ཟེར། །དགྲ་ལ་ཐུག་ན་རྭ་
ལས་གྱོང༌། །གཉེན་ལ་འཕྲད་ན་དར་ལས་འཇམ། །དེ་ནས་ཁ་འཆག་གླིང་གི་བུ།།
ས་འདི་ན་ཡོད་དོན་ཅི་ལ་ཡིན། །གནའ་མིའི་དཔེ་ལ་འདི་འདྲ་གྲགས། །རི་སྤྱང་
སྔོན་མོ་མ་རབས་རྒྱུད། །ཕྱུགས་ལུག་སྟོང་ལ་བསྒྱུར་མི་རེད། །གླ་བ་རོག་པོ་བྲག་
གི་བུ། །རྒྱ་བྲག་བཤིག་པའི་རྩ་བ་རེད། །མི་ངན་རྐུན་པོ་ཁྲམ་པའི་བུ། །མི་བདེ་
དཀྲུག་པའི་གཞི་མ་རེད། །དང་པོ་ཟ་འདོད་རྐུན་པོ་བཏང་། །བར་དུ་ར་མདའ་
ཉུང་བརྡུང་བྱས། །ཐ་མ་འབུམ་དམག་ཁ་ལོ་བསྒྱུར། །ལས་མ་བྱས་བྱས་པ་གླིང་
གིས་བྱས། །དུས་ད་ནི་འགྱོད་མེད་ལས་ཤིག་རེད། སྒར་ཆེན་དམག་གི་གཞི་
དཀྱིལ་ན། །གེ་སར་ཡོད་ན་གདོང་ལ་བུད། །དགྲ་ལྷ་ཡོད་ན་ཟུར་ལ་ཤོག །མི་
211



གོ་ར་ཚྭ་རྫོང་།
མང་ཉབ་བརྡུང་ཨ་དགོས་ཆུང་། །གལ་ཏེ་གདོང་ལ་མ་ཡོང་ན། །སྒར་ཆུང་མི་
བཤག་ཁ་མེད་རེད། །ད་ལྟ་མི་ངན་རུ་འདྲེན་གསུམ། །རལ་གྲི་ངར་མས་ཧ་ལ་
འཕེན། །སྤྱང་ཐང་སྔོན་མོ་མཆེ་སྡེར་ཅན། །གཡང་དཀར་ཁྱུ་དཔུང་འཐུག་ཞན་
འདྲ། །ཤ་དམར་ཐང་ལ་བཀྲམ་ནས་འགྲོ། །ལྕགས་ཁྲ་ཧོར་པ་འཛུམ་རྩལ་ཅན། །
བྱིས་ཆུང་ཁྱུ་དཔུང་འཐུག་ཞན་འདྲ། །བྱིས་སྤུ་བར་སྣང་གཏོར་ནས་འགྲོ། །དུང་
ཟླ་ཡ་མེད་དཔའ་བོ་བུས། །གླིང་དཀར་དམག་དཔུང་འཐུག་ཞན་འདྲ། །དམག་
མང་མཚོན་ལ་སྦྱར་ནས་འགྲོ། །དཔའ་བོ་ད་མཆོངས་དུང་ཟླ་བུ། །ཤི་བདག་
སྲོག་ལ་རྔམ་འདྲ་གྱིས། །མགྱོགས་པ་ད་རྒྱུགས་འདོ་བ་རྟ། །གཟའ་རྒོད་མཁའ་
ལ་རྒྱུ་འདྲ་གྱིས། །རྣོན་པོ་ད་གཡུག་ངར་མ་མཚོན། །དགྲ་མགོ་ཡུ་མ་བྲེག་འདྲ་
གྱིས། །གོ་ན་རྣ་བའི་བཅུད་ལ་ཞོག །མ་གོ་གཏམ་ལ་འདྲ་མ་མེད། །
ཅེས་གླུ་དེ་ལྟར་བླངས་ཤིང་དགུང་ནས་སྐར་མདའ་ཡལ་བ་ལྟར་མཆོངས་་་་
ཚར་ཞིང་། གླུ་ལེན་སོགས་དལ་ཁོམ་མ་བྱུང་བར་རལ་འགྲན་ཇ་ཡུན་ཙམ་བྱས་
ཀྱང་ཕན་ཚུན་སུ་ཡང་མཚོན་གྱིས་མ་ཆོད་པས། བ་དུར་གཉིས་ནས་རལ་གྲི་
ཤུབས་ལ་དྲངས་ཏེ་སྦྱར་བཟུང་བྱ་རྩིས་ཀྱིས་སྟེང་དུ་མཆོངས་པས་ཁོའི་འདི་་་་་
གཉིས་ཀྱི་ལག་འོག་ཏུ་བཅར་དོན་མེད་བསམ་ཏེ་གཡས་ཕྱོགས་སུ་རྟ་ཁ་བསྒྱུར་ཏེ་་
ཧོར་གུར་དཀར་གྱི་ཤོག་ནས་རྟ་དམག་བཅུ་གཉིས་ཙམ་མཚོན་ལ་དྲངས་ཏེ་བྱུང་
བར། གུར་དཀར་གནམ་ལྷ་དང་བ་དུར་ཐང་དཀར་རྩེ་རྒོད་གཉིས་ནས་གདོང་
བླངས་ཤིང་གི་འགྲན་ཐུང་ཙམ་བྱས་ཀྱང་དབྱེར་མ་ཆོད། ཁོ་དེ་ལས་ཟུར་ཏེ་
གཡོན་སྒར་རྨི་ལེ་དང་ལྷོ་མོན་གྱི་དཔུང་དཀྲུག་ཅིང་རྟ་དམག་དགུ་རལ་གྲིའི་ངར་་
ལ་དྲངས་ཏེ་བྱུང་བ་དང་། གསེར་ལྷའི་རྨེ་རུ་དམར་པོ། རྨ་ཁམ་ཆོས་རྒྱལ་
གྲགས་པ། བརྒྱ་དཔོན་ངག་དབང་འབུམ་མེ་གསུམ་ནས་གདོང་བླངས་ཤིང་རལ་
212



ཁྲོ་ཐུང་སྐྲག་ནས་སྨྲེ་ངག་བཏོན།
འགྲན་མང་ཙམ་བྱས་པས། ཁོས་རལ་གྲི་རེ་རེ་བཞིན་བཏབ་བྱུང་བ་བརྒྱ་དཔོན་
གྲགས་འབུམ་གྱི་བྲང་ལ་ཐེབས་པས་རྩིབ་མ་སྒོ་ཕྱེས་པ་ལྟར་བྱས་ཏེ་རྟ་ལས་ལྷུང་།
དེ་ནས་གསེར་ལྷའི་རྨེ་རུ་དམར་པོས་རལ་གྲི་དེ་ངར་ཆེན་གྱིས་ལན་གཅིག་བཏབ་་
པས་ཁོའི་དཔུང་པའི་ཤ་འགྱིང་ཐོག་གྲི་རྨས་ཅུང་ཙམ་བྱུང་བས་ཁོས་བསམ་པ་དེ་་
སྔོན་མཚོན་སྔོན་མོ་ལུས་ལ་འབབ་མ་མྱོང་བར་འདི་ལྟས་ངན་ཡིན་བསམས་ཏེ་་་་་
དཔའ་ཁ་རན་ཚོད་ཀྱིས་རྟ་ཁ་བསྒྱུར་ཏེ་བྱ་འཕུར་བ་ལྟར་སྒར་མཐར་བུད་དེ་རང་
སྒར་ལ་ལོག གླིང་དམག་རྣམས་ཀྱིས་ཀྱང་རྗེས་དེད་མ་བྱས་པར། བྱང་མི་ཧམ་
པ་ཆེ་བ་ལ་ཁེར་རྒྱུགས་ཀྱིས་རྟིང་མ་ལེན་མདོག་བརྙས་ལས་ཚབས་ཆེན་འདི་ལྟར་་
མི་ཁྱོག་ངེས་ཅན་ལ་རང་རེ་རྣམས་ཀྱང་མི་ཕོ་ཁེར་འགྲོས་རྟ་ཕོ་ཁེར་རྒྱུགས་ཀྱིས་་་་
རྟིང་མ་མི་ཞན་པ་ལེན་དགོས་འདུག་ཟེར་ནས་གྲོས་ལ་བརྩོན་པའི་སྐབས་དེར། །
རྒྱལ་མཆོག་དམ་པའི་འབུམ་སྒར་ནས་འཛོམ་དགོས་ཀྱི་བརྡ་བྱུང་བ་དང་མཉམ་་་
དུ་དཔའ་རྟུལ་རྣམས་ལས་གུར་དུ་འདུས་ཏེ་གྲལ་ཇ་བཟང་པོ་ཞིག་དྲངས་ཚར་་་་་
བའི་དུས་དང་བྱང་དམག་ལ་འཐབ་ལུགས་ཀྱི་བཀའ་གྲོས་ཐོག་གཡོན་གྲལ་གཟིག་
གདན་གྱི་ཡང་གོང་ནས་སྟག་རོང་དཔོན་ཁྲོ་ཐུང་རྒྱལ་པོ་དེའི་བསམ་པར་ཁ་སང་
བྱང་བློན་དེས་རང་ལ་རྨ་ཕབ་བྱ་བ་དེ་ཙམ་བྱུང་བ་ལ་ལན་གཏམ་ཞིག་མ་བཏང་
ན་སྟབས་ཆགས་པ་ལྟར་ཡོང་བར་དེ་བས་ཡིན་མདོག་ཁ་པོའི་གཏམ་ཞིག་གཏོང་་
དགོས་བསམས་ཏེ་འཇིགས་པའི་ཆས་དང་ལྡན་ཞིང་རྒྱ་དམར་ཁུ་སེ་ཨ་ར་གཡས་་་
བྱུག་གཡོན་བྱུག་གིས་ཁམ་རག་ཤའི་ཕྲེང་བ་ལ་མ་ཏྲི་བགྲང་ཤིང་། ད་འོ་ན་གླིང་
དཀར་རྒྱལ་བློན་རྣམས། སྙན་ལྷང་ངེ་ཨ་ཁུའི་གླུ་ལ་གསོན་ཟེར་ཏེ་སྟག་མོའི་ངར་
སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
_213



གོ་ར་ཚྭ་རྫོང་།
མ་ཏྲི་མུ་ཡེ་ས་ལེ་འདུ། །བོན་ལྷ་སུམ་སྟོང་དྲུག་བརྒྱ་མཁྱེན། །དབལ་སྲས་སྟག་
ལྷ་མེ་འབར་མཁྱེན། །སྤྲུལ་སྐུ་ཚེ་དབང་རིག་འཛིན་མཁྱེན། །སྟག་རོང་བུ་ཡི་གླུ་
སྣ་དྲངས། །ས་འདི་ས་ངོ་མ་ཤེས་ན། །སྟག་གཟིག་ནོར་གྱི་ས་ཆ་ན། །སྙེ་མོའི་
གཡུ་ལུང་སུམ་མདོ་རེད། །ང་འདྲ་ང་ངོ་མ་ཤེས་ན། །སྟག་རོང་མི་ཚོ་དམར་པོ་
ནས། །ས་བཙན་རྫ་མ་ཡར་འགགས་ནས། །ཤ་བ་རོག་པོའི་ཕ་ས་ནས། །གླ་
བས་དུང་མཚེ་ངོམ་ས་ནས། །ཉིན་ལ་སྲིན་བྱ་འཁུན་ས་ནས། །སྲོད་ལ་ཝ་མོ་
བརྒྱལ་ས་ནས། །སྐུ་མཁར་ཕོ་རོག་སྙིང་རྫོང་ནས། །ཡང་བཙན་བྲག་དམར་
མདུང་རྩེ་ནས། །སྐད་གཡུ་འབྲུག་བཞིན་དུ་གྲགས་ལེ་དང་། །དཔའ་རྒྱ་སྟག་
བཞིན་དུ་ངར་མི་དེ། །ང་མ་ཡིན་བྱས་ཀྱང་ཨ་ཁུ་ཡིན། །མིང་ལ་སྟག་རོང་ཁྲོ་
རྒྱལ་ཟེར། །རོང་མི་ཚོ་དམར་པོའི་ཡ་བདག་ཡིན། །མཐུ་ལ་ཧཱུྃ་ཤི་ཕཊ ་འགྱེལ་
ཡིན། །སྔགས་ལ་བྱེ་མ་རེག་གཅོད་རེད། །ལུས་རྫུ་འཕྲུལ་ལྡན་པའི་ཡ་མ་ཟུང་། །
ཐང་རེ་དཔའ་བོ་སྟག་ཆས་བྱས། །དཔའ་རྟགས་དཔུང་པས་དགྲ་མགོ་བླངས། །
ཐང་རེ་ཨ་མྱེ་ཞྭ་ནག་གྱོན། །དགྲ་བོའི་བླ་དང་དབུགས་ཀྱང་བླངས། །ཐང་རེ་བླ་
མ་གསེར་ཞུ་ཅན། །མ་ནུས་སྡིག་ཅན་ཡར་འདྲེན་བྱས། །ཐང་རེ་སྡར་མ་ཝ་བྲོས་
བྱས། །ཕ་རོལ་དགྲ་བོ་མགོ་བསྐོར་བ ཏང་། དེ་འདྲའི་ཐབས་ཤེས་སྣ་ཚོགས་
ཀྱིས། །གླིང་དཀར་ཞབས་ཞུས་མ་བསྒྲུབ་མེད། །རྒྱལ་པོའི་ཞབས་ཕྱི་མ་འགྲུབ་
མེད། །རྫོང་ཆེན་བཅོ་བརྒྱད་ཕབ་པའི་དུས། །རྟིང་མ་མེད་པར་སྡོད་རབས་མེད།
ཁ་སང་ཉི་མའི་གདོང་གང་ལ། །བྱང་བློན་ཐོག་རི་གཡུ་འབྲུག་ཁོས། །དང་པོ་
སྟག་རོང་ལས་དམག་དཀྲུག །དབང་ཐང་རྫོགས་པའི་སྟག་བློན་གཉིས། །གཞན་
ཡང་ཁྲབ་དམག་འགའ་རེ་བཅས། །དམར་བསད་ཁྲག་ལ་བསྒྱུར་ནས་བྱུང༌། །ཐ་
མ་ཨ་ཁུས་གདོང་ལེན་བྱས། །ཁོ་བྲོས་འཐབ་ངང་ནས་མདུན་སྒར་བབས། །
214



ཁྲོ་ཐུང་སྐྲག་ནས་སྨྲེ་ངག་བཏོན།
འདན་བློན་བཙན་བདུད་མགོ་བྱས་པའི། །ཁྲབ་མ་སུམ་ཅུ་ཐང་ལ་འཕང་། །
བློན་ཆེན་འདན་མ་བྱང་ཁྲ་དེས། །གཏམ་ཚིག་གསུམ་བཤད་ན་དཔའ་གཏམ་
བཤད། །རི་འབར་འབུར་རིག་ན་མདའ་ཤར་བསྒོ། །ནང་ཕུ་ནུའི་སྟེང་ལ་ཚ་
མོག་ཁུར། །དགུ་ཁེར་འགྲོས་ཁ་ཡ་ཡོང་བར་སེམས། །ང་ཨ་ཁུས་ཞེ་ལྷོད་བྱས་ལེ་
ལ། །དོན་ཐུག་ན་བྱང་བློན་མ་ཐུབ་ནས། །སྤྱང་མོས་ལུ་གུ་ཁུར་འདྲ་བྱས། །ང་
སྟག་རོང་སེམས་ཀྱིས་མ་བཟོད་ནས། །དགྲ་གདོང་ལེན་ཨ་ཁུས་བྱས་པའི་དུས། །
ཁོས་མ་བཟོད་སྟེང་ལ་མཆོངས་ནས་བྱུང་། །ང་སྟག་རོང་བྲོས་འཐབ་ཐབས་
མཁས་ཀྱིས། །བློན་འདན་མ་ཐར་པའི་བློ་འཕྲུལ་བྱས། །གནའ་མིའི་དཔེ་ལ་ཨི་
འདྲ་ཡོད། །མཐོ་གངས་དཀར་འགྲིམ་པའི་སེང་གེའི་བུ། །གར་མཆོངས་རང་
དབང་ཆེ་ན་ཡང་། །གངས་གཤོང་བཞིའི་བུ་ཡུག་འཚུབ་པའི་དུས། །གངས་
དཀར་བཟུང་བ་དཀའ་མོ་བྱུང༌། །རྫ་ཁྲ་ཡག་བཟུང་བ་འབྲོང་གི་བུ། །གར་འགྲོ་
རང་དབང་ཆེ་བསམ་ཀྱང་། །ཁྱི་ཞེའུས་ཞྭ་ནས་ཕབ་པའི་དུས། །རྫ་ཁྲ་ཡག་
བཟུང་བ་ཁག་པོ་བྱུང༌། །དགྲ་གདོང་ཐུག་ཆས་པ་གཡུ་འབྲུག་བུ། །ཅི་བྱེད་རང་
དབང་ཆེ་བསམ་ཀྱང༌། །ཁྲོ་ལུས་ཐབས་ཤེས་བྱས་པའི་དུས། །དགྲ་འདུལ་རྟིང་
མ་ཁག་པོ་བྱུང་། །ང་སྟག་རོང་ཐབས་ཤེས་མ་བྱས་ན། །གླིང་འདན་མ་རྒོད་
ཀྱང་ཚར་ནས་ཐལ། །གཡུ་འབྲུག་སེར་རྒོད་འབབ་འབབ་རེད། །གླིང་དཀར་
འབྲས་དྲུག་བཅོམ་བཅོམ་རེད། །བྱང་བློན་ཐོག་དམར་ལྷུང་ལྷུང་རེད། །དཔའ་
རྟུལ་བྲག་རི་གཏོར་གཏོར་རེད། །དེ་སྔ་ཉི་མའི་སྔོན་རོལ་ནས། །གླིང་ཆོས་
འཕེན་ནག་པོའི་དུས་ཚོད་ལ། །དགྲ་ལ་མི་ཕོ་ཁེར་འགྲོས་དར། །ང་སྟག་རོང་
དཔོན་གྱི་དུས་ཚོད་ལ། །ཁེར་འགྲོས་སྲིན་རྒོད་མགོ་ལག་བླངས། །ཧོར་གླིང་
འཁྲུག་པ་བྱས་པའི་དུས། །རྒྱ་ཚ་འདན་མ་ཁྲོ་ལུ་གསུམ། །ཁེར་འགྲོས་རྟ་ཇག་རེ་
215



གོ་ར་ཚྭ་རྫོང་།
--
-
-
ས
རེ་ཕབ། །སྤྱི་དཔོན་བུ་བཞི་དགྲ་ལ་ཤོར། །དེ་ཚུན་ཁེར་འགྲོས་མ་ནུས་པར། །
སྡར་མ་ཚོ་འགྲོས་དགོས་པས་ཟེར། །མི་རྒན་དཀྱུས་པའི་ངག་ལ་ཉན། །དེ་ཚུན་
ཁེར་འགྲོས་དར་སྲོལ་ཆད། །དེ་རིང་དེ་ལེན་ལུས་བབ་ལ། །ཁེར་འགྲོའི་ཁས་
ལེན་ཨེ་ཡོད་ལགས། །གལ་ཏེ་འགྲོ་ནུས་མེད་པས་ན། །ཁྲོ་རྒྱལ་ཁས་ལེན་བྱེད་
པས་ཆོག །སྲིན་རྟས་བང་རྟགས་ལེན་པས་ཆོག །སྲིན་སྲིན་རྣོ་རྟགས་བཞག་
པས་ཆོག །དཔའ་དར་ཅི་སྤྲོད་གླིང་གིས་ཤེས། །རྒྱལ་བློན་ཐུགས་ལ་དེ་འདྲ་
ཞོག །
ཅེས་གླུ་དེ་ལྟར་བླངས་ཤིང་ཡིན་མདོག་གི་རྒྱ་དམར་ཚུབས་སེ་ཕར་ལྟ་ཚུར་་་་
ལྟའི་ངང་དེར་གནས། དཔའ་རྟུལ་གཞོན་པ་རྣམས་ནས་ཁྲོ་ཐུང་ལ་རྫུ་འཕྲུལ་
ཡོད་པར་བརྟེན་བདེན་ན་ཅི་ཤེས་སྙམ། དཔའ་རྟུལ་ཆེ་གྲལ་རྣམས་ནས་ཁྲོ་ཐུང་
ངོ་ཚ་མེད་པའི་རྫུན་གཏམ་རང་མཚང་འགེབས་པར་བསམ། འོམ་བུའི་དཔའ་
རྟུལ་རྣམས་ནས་ཁོ་སྟག་རོང་དཔོན་པོས་སྡར་སྐད་ཀྱིས་རི་ལུང་ཁེངས་པ་དེ་ལ།
མིན་པའི་ཡིན་མདོག་ར་གན་གསེར་མདོག་གིས་ཕུ་ནུ་དཔའ་རྟུལ་ལ་དམའ་་་་་་་
འབེབས་དགྲ་ལ་ངོ་བསྟོད་སོགས་གང་ཅིར་བྱང་ཡུལ་རྒྱལ་བློན་ལ་བྱུས་ཕྱི་ནང་་་་་་
བཙོང་བའི་ཐབས་ཤིག་མེད་པའི་ངེས་པ་མི་འདུག་པས། དེའི་ལན་ཞིག་སུས་
འདེབས་ཡོང་བསམ་སྟེ་ཕར་ལྟ་ཚུར་ལྟའི་གནས་སྐབས་དེར། གཡས་གྲལ་སྟག་
གདན་ཁྲ་མོའི་ཡང་སྟེང་ནས་ཚ་ཞང་འདན་མ་བྱང་ཁྲ་དེས་འཇིགས་པའི་ཆས་་་་་
དང་ལྡན་ཞིང་གླུ་འདི་ཐ་ལ་དྲུག་འགྱུར་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བླ་མ་ཡི་དམ་དཀོན་མཆོག་གསུམ། །བཀའ་གསོལ་བ་སྙིང་གི་དཀྱིལ་ནས་
འདེབས། །བྱིན་རླབས་ཐུགས་རྗེའི་ཀློང་ནས་སྩོལ། །འབྲལ་བ་མེད་པར་བྱིན་
216



ཁྲོ་ཐུང་སྐྲག་ནས་སྨྲེ་ངག་བཏོན།
གྱིས་རློབས། །འབྲེལ་ཚད་དོན་དང་ལྡན་པར་ཤོག །ས་འདི་སྟག་གཟིག་ཡུལ་གྱི་
གནས། །ང་འདྲ་ང་ངོ་མ་ཤེས་ན། །འདན་ཤུགས་ར་སྐྱིད་ཀྱི་ཡར་ནང་ནས། །
ཀ་ཕུ་སྐྱིད་ཀྱི་མར་ནང་ནས། །ཤུགས་རི་ལྷ་མཁར་རིང་མོ་ནས། །ཁྲི་གཅེས་
འདན་མ་བྱང་ཁྲ་ཟེར། །ཤར་སྒོ་སྲུང་བའི་གྲུབ་ཆེན་ཡིན། །གེ་སར་རྒྱལ་པོའི་
བློན་པོ་ཡིན། །དགྲ་མགོ་བརྡུང་བའི་ཐོ་བ་ཡིན། །ཕར་འགྲོ་དམག་གི་སྔོན་མ་
ཡིན། །ཚུར་ཡོང་དམག་གི་རྗེས་མ་ཡིན། །ཁྲི་རིན་ཆེན་འབར་བའི་ཡང་སྟེང་
ནས། །བོད་དབུ་ནག་སྐྱོབ་པ་མི་ཡི་མགོན། །སྙན་ལྷང་ངེ་འདན་མའི་གླུ་ལ་
གསོན། །གཡས་གཡོན་སྟག་གཟིག་གདན་སྟེང་ནས། །ཕུ་ནུ་དཔའ་རྟུལ་གླུ་ལ་
གསོན། །འདི་ལོ་བྱུས་ཀྱི་འཁྲུག་ལྷོང་འདི། །དཔེ་བཞག་ན་འདྲ་མ་འདི་འདྲ་
གདའ། །དགུང་སྔོན་ལྷོ་སྤྲིན་ཕྱུག་མོ་ནས། །གཡུ་འབྲུག་སྔོན་མོ་ཐོག་མདའ་ཅན།
འབྲས་དཀར་སེར་བས་བཅོམ་ཆོག་སྟེ། །དབུ་ནག་བོད་ལ་ལེན་པ་ཆུང་། །རྩ་བ་
འགོང་པོའི་ཆོ་འཕྲུལ་རེད། །དེ་བསམ་ཐོག་དམར་རང་ཚོད་བཟུང་། །ལྷོ་རོང་
ནགས་མའི་གཞི་དཀྱིལ་ནས། །རྒྱ་སྟག་དམར་པོ་འཛུམ་དྲུག་ཅན། །ཐོ་རུའི་
གདོང་ལ་མི་འཇིགས་ཏེ། །འོད་དགའ་རྟ་ལ་ལེན་པ་ཆུང་། །རྩ་བ་རྔོན་པ་
མདའ་ཁུར་རེད། །དེ་བསམ་མཆེ་སྡེར་ཞེ་རེ་ལྷོད། །གླིང་དཀར་འབུམ་དམག་
གཞི་དཀྱིལ་ནས། །དཔའ་རྟུལ་ཕུ་ནུ་རྒྱང་གྲགས་ཅན། །བྱང་བློན་གདོང་ལ་མི་
འཇིགས་ཀྱང་། །ལེ་གུས་བྱང་ཡུལ་རྒྱལ་ལ་མེད། །རྩ་བ་བྱང་རྟ་ལྔ་པོ་རེད། །དེ་
བསམ་དཔའ་རྟུལ་ཞེ་རེ་ལྷོད། །ཁ་སྔོན་སྟག་སྒར་གཞི་དཀྱིལ་ནས། །སྟག་བློན་
དོམ་རྒོད་དམར་བསད་བཏང༌། །སྔོ་ཁྲ་རླུང་ལྡེམ་ནོམ་ལ་ཤོར། །ཁོ་བྱང་བློན་
རྒོད་ལེ་མ་རེད་དེ། །རྒྱུ་འབྲས་རེས་ལ་རེས་མོས་རེད། །རྒྱུ་བདག་ལག་འཕྲོད་ན་
མི་འགྱོད་ཀྱང་། །གཏམ་ཕྱི་རབས་གླེང་ན་འགྱོད་པ་ཆེ། །གཏམ་བདེན་ནོ་
217



གོ་ར་ཚྭ་རྫོང་།
བདེན་ནོ་ཁྲོ་རྒྱལ་ལགས། །ཁུ་བྱུག་སྔོན་མོ་མོན་གྱི་བྱ། །ཕྱི་སྒྲོ་མདོངས་ཡག་ལ་
གསུང་དབྱངས་སྙན། །བོད་དབུ་ནག་སྙན་པའི་གླུ་དབྱངས་ཟེར། །འབུ་རྒུམ་
འཐུས་ལོ་རྒྱུས་མ་ཤེས་ཟེར། །བྱ་འུག་པ་ཟེར་བ་གོས་སེར་ཅན། །ཁ་ཧཱུཾ་སྒྲ་སྒྲོག་
པས་སྔགས་འཆང་འབོད། །མི་ཕལ་པས་ཟེར་ན་སྒོམ་ཆེན་ཟེར། །ལུས་མུན་དང་
འགྲོགས་པ་མ་ཤེས་ཟེར། །གདོང་སྟག་རོང་ཟེར་བའི་མི་མ་འཕྲུལ། །གཏམ་ངས་
བྱས་བཤད་ན་སྟག་ལས་ངར། །མི་བསམ་ཆུང་ཐོས་ན་སྣང་བ་སྤྲོ། །དགྲ་གཙུག་
ཏུ་ཁུར་བ་མ་ཤེས་ཟེར། །གདོང་སྟག་རོང་གསུང་དང་ཁྱད་པར་མེད། །གླིང་
དཔའ་རྟུལ་མ་འགྲན་གཡུ་འབྲུག་དཔུང་། །དཔའ་ཁྲོ་ལུས་ཁས་ལེན་ཐུགས་རྗེ་ཆེ།།
གཏམ་དེ་འདྲ་བྱུང་བ་འོས་བབ་ཆེ། །ཁྱོད་ཁྲོ་རྒྱལ་ཐུགས་དང་སུ་མཐུན་དེ། །
དམག་ཚུར་ཆས་དཔའ་བོའི་གདོང་ལེན་མཛོད། །གླིང་རྒྱལ་བློན་མི་བཞུགས་
བྱང་ལ་ཕེབས། །བྱང་གོ་རའི་ཁྲི་བཙན་རྒྱལ་པོ་དེ། །ཐུབ་ན་འདན་མའི་དགྲ་
སྐལ་བྱེད། །མ་ཐུབ་ཤི་ཡང་འགྱོད་མེད་བྱེད། །རིན་ཆེན་ཤེལ་དང་ས་ལེ་སྦྲམ། །
དངུལ་དང་ཟངས་ལྕགས་མུ་ཏིག་རིགས། །བཅུད་གཡང་ཚྭ་ཁ་བཅུ་གསུམ་
བཅས། །རྒྱལ་པོར་འོས་པའི་གཏེར་གཡང་བཅས། །གླིང་རུའི་དགོས་པའི་ལས་
དོན་ཡིན། །དབུ་ནག་བོད་ལ་བཞག་པ་ཡིན། །ཐུབ་ན་སོ་སོའི་ལས་དོན་རེད། །
རྐུན་པོའི་རྒྱབ་ཀྱི་རྩ་ར་དེ། །སྟག་རོང་དཔོན་ལ་རྐུ་འགན་ཡོད། །མིན་ན་ཁེར་
འགྲོས་དགྲ་སྒར་བ ཤོལ། །སྟོབས་ཆེན་ཁྲོ་རྒྱལ་སྔོན་ལ་ཕེབས། །དགྲ་མགོ་ཐབས་
ཀྱིས་ལོངས་ལ་ཤོག །འདན་མ་མི་རྒན་རྗེས་ནས་འགྲོ། །ཏིང་མ་མ་ལོན་འགྱོད་
པ་མེད། །དེ་ནས་རེས་མོས་རྟིང་མ་ལེན། །ཚོ་འགྲོས་བྱས་ན་ཕོ་རུས་དྲུད། །
འདིར་འཚོགས་དཔའ་རྟུལ་ཐུགས་ལ་ཞོག །
ཅེས་འདན་མས་གླུ་དེ་ལྟར་བླངས་པ་དང་། ཁྲོ་ཐུང་ཞེད་དེ། ང་མི་རྒན་
218



ཁྲོ་ཐུང་སྐྲག་ནས་སྨྲེ་ངག་བཏོན།
གྱིས་ཁ་མཚར་ཞུས་ལེ་ལ། །བློན་འདན་མ་དགོངས་པ་ཚོམ་རྒྱུ་མེད། །ཁྱོད་
འདན་མའི་སྟོབས་དང་གནམ་ལྕགས་ཐོག །དགྲ་བྲག་རིའི་གདོང་ལ་ཨ་འུ་ཙི། །
ང་སྟག་རོང་ལྷ་ལ་ར་མདའ་རྦད། །དེ་དཔོན་གཡོག་མི་རུབ་ལྷ་རུབ་ཀྱིས། །བློན་
གཡུ་འབྲུག་མགོ་ལག་ལེན་ལེ་བྱེད། །ཐུགས་དགོངས་པ་མ་ཚོམ་སྐུ་ཚེ་རིང་། །
ཞེས་ཟེར་ནས་འདར་སི་ལེ་ཕར་ལྟ་ཚུར་ལྟ་བྱས་ཏེ་བསྡད། གླིང་གི་དཔའ་རྟུལ་
ཕོ་གསར་རྣམས་བགད་མོས་རི་ལུང་ཁེངས་པ་བྱས། རྒྱལ་པོ་ཆེན་པོ་ཞལ་འཛུམ་
ཙམ་ལས་ཅི་ཡང་མ་གསུང་། དེའི་དུས་སུ་གཡོན་གྲལ་ཤིང་ཁྲིའི་ཡང་སྟེང་ནས་
གདོང་ཨ་ཁུ་ག་ནེ་གོམ་པ་དེས། ཤེལ་དཀར་གྱི་ཕྲེང་བ་ལ་མ་ཎི་བགྲང་ཞིང་ཡོད་
པ་བཅུ་ཤད་གཅིག་བ ཤུགས་ཏེ། ད་འོ་ན་གླིང་གི་རྒྱལ་བློན་རྣམས། །དགྲ་བྱང་
ཡུལ་འཁྲུག་ཐག་མ་ཆོད་བར། །ནང་ཕུ་ནུས་ཞོ་ཤ་གཅོད་དོན་མེད། །དོན་དེ་
འདྲ་མི་མཛད་ཨེ་འདྲ་བྱེད། །ཟེར་ཏེ་གླུ་འདི་དལ་བ་རིང་མོའི་ངག་རྟ་ལ་དྲངས་
པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བླ་མ་དམ་ཆོས་དགེ་འདུན་གསུམ། །དུས་མི་འབྲལ་འགྲོ་བ་སྐྱབས་སུ་
གསོལ། །ལས་མ་དག་འགྲོ་བ་རིགས་དྲུག་རྣམས། །ལམ་བདེ་ཆེན་ཐོབ་པ་ཐུགས་
རྗེས་ཟུངས། །ས་འདི་སྟག་གཟིག་གཡུ་ལུང་མོད། །གླིང་སྒར་ཁྲ་མོའི་གཞི་དཀྱིལ་
རེད། །དྲག་པོ་དམག་གི་ཁྲོམ་དཀྱིལ་རེད། །ལྷ་དང་ལྷ་མིན་འཁྲུགས་འཁྲུགས་
རེད། །དཔའ་རྒོད་དཔུང་པ་བསྡུར་ས་རེད། །སྔར་མས་འཁྲུགས་བར་ལྷུང་ས་
རེད། །ང་འདྲ་མཁྱེན་པ་མི་འདུག་ན། །ཁྲ་ཕུ་ནམ་མཁའ་ལང་ས་ནས། །ཁྲ་
ཕྲུག་རྩེ་མོ་རྩེ་ས་ནས། ཁྲ་རྒན་ཉི་མ་ལྡེ་ས་ནས། །ཁྲ་དར་མས་གཤོག་འགྱུར་
རྒྱག་ས་ནས། །ཁྲ་ཕུ་ཉི་མའི་འཁོར་འདས་ནས། །རྫོང་མི་འགྱུར་ཁྲ་མཁར་ཕྱུག་
219



གོ་ར་ཚྭ་རྫོང་།
མོ་ནས། །མི་འགྱུར་མེད་རོང་ཚ་ཁྲ་རྒན་ཡིན། །གླིང་རྒས་རབས་ནང་ནས་ཆེ་བ་
ཡིན། །ཨ་སྔོན་གནམ་ལ་དཔེ་བཞག་ན། །མི་འགྱུར་སྐར་མ་ཨ་བརྟན་ཡིན། །
དོག་མོ་ས་ལ་ཆགས་བཞག་ན། །མི་ཤིགས་རྡོ་རྗེ་བྲག་རི་ཡིན། །དེ་ཚོ་ཡིན་
ལུགས་འདྲ་མ་རེད། །ཡང་དག་དོན་ལ་འབེབས་ཙ་ན། །གདན་སེང་གེ་བསྣོལ་
བའི་ཁྲི་སྟེང་ནས། །སྐུ་བལྟ་བས་མི་ངོམ་གཟི་བརྗིད་ཅན། །བདུད་མ་རུངས་
འདུལ་བའི་སྟོབས་པོ་ཆེ། །མ་རིགས་དྲུག་འདྲེན་པའི་བྱམས་སྙིང་ཅན། །དགྲ་ཕ་
རོལ་འདུལ་བའི་བློ་སྟོབས་ཅན། །ཐུགས་བྱམས་པས་བདག་ལ་བརྩེར་དགོངས་
ལ། །སྙན་དར་དཀར་ཨན་ཙམ་གསན་པར་འཚལ། །གཡས་གཡོན་སྟག་གདན་
ཡང་གོང་ནས། །རྒྱ་གར་གྲུབ་བརྒྱའི་ཐུགས་སྤྲུལ་ལ། །དཔའ་རྟུལ་བརྒྱད་ཅུས་གླུ་
ལ་གསོན། གྲལ་བཞུགས་འབུམ་དམག་ཉི་ཤུ་པོ། །སྐར་ཚོགས་བཞིན་དུ་ཁ་
གྲངས་མང་། །མེ་ཏོག་བཞིན་དུ་བཀྲ་མདངས་གསལ། །སེར་རྒོད་བཞིན་དུ་ཕ་
རོལ་འཇོམས། །མ་ཡེངས་ཨ་ཁུའི་གླུ་ལ་གསོན། །བྱང་ཡུལ་འདོད་དགུའི་ས་ཆ་
དེ། །གུ་རུ་པདྨའི་སྦས་ལུང་ཡིན། །རི་ལ་གཏེར་གནས་མང་པོ་ཡོད། །མཚོ་ལ་
མཚོ་གཏེར་མང་པོ་ཡོད། །སྦས་པའི་ཡུལ་ཆུང་བཅུ་གསུམ་ཡོད། །ཡང་གཡང་
གཉིས་དང་བཅོ་ལྔ་ཡོད། །ཀུན་འདུས་རིག་འཛིན་ཕོ་བྲང་ཡོད། །ད་རུང་ཡོད་
ཡོད་བཤད་ཚོད་མེད། །གོ་ར་ཁྲི་བཙན་རྒྱལ་པོ་དེ། །མངའ་བདག་ཁྲི་རལ་
བཞུགས་པའི་དུས། །ཞང་བློན་དཔལ་རིའི་སྐྱེ་བ་ཡིན། །ཁྲི་རལ་བཀྲོངས་པའི་
གྲལ་ལ་ཡོད། །ད་ལྟ་བྱང་ཡུལ་རྒྱལ་པོ་ཡིན། །དཔའ་རྩལ་སྟོབས་ནུས་གཞན་
ལས་ཆེ། །ཕོ་སུ་རེད་གདོང་ལེན་ཡོང་བ་དཀའ། །དེ་ནས་ཁ་སང་བྱ་བ་ལ། །
དཔེ་བཞག་ན་འདྲ་མ་འདི་འདྲ་འགི། །གཡག་འབྲོང་འཐབ་པའི་རུ་བར་ལ། །
གླང་རྒན་བཅར་བས་སྐེད་པ་བུད། །ཁྲ་གླག་འཛུམ་པའི་གཤོག་བར་ནས། །ནེའུ་
220



-
ཁྲོ་ཐུང་སྐྲག་ནས་སྨྲེ་ངག་བཏོན།
ལེ་འཛུམ་པས་གཤོག་དྲུག་འཐོར། །སྟག་སེང་འཐབ་པའི་སྦྱར་བར་ན། །ཝ་མོ་
མཆོང་ཡང་གད་ལ་ཚུད། །གཡུ་འདན་འཐབ་པའི་མཚོན་བར་ན། །ཨ་ཁུ་ཕེབས་
པས་ཕོ་རུས་དྲུད། །མི་འཇོན་བ་ལ་རྣམ་གསུམ་ཡོད། །ངར་རྒོད་དཔའ་བོ་
འཐབ་བར་ལ། །དྲུག་ཅུའི་མི་རྒན་འཇོན་ལེ་མིན། །མང་པོའི་གྲོས་ར་འཚོགས་
པ་ལ། །བཅུ་དྲུག་གཏམ་བཤད་འཇོན་ལེ་མིན། །བཅོ་ལྔའི་གནས་ར་འཚོགས་ས་
ལ། །སུམ་ཅུའི་གོ་མས་འཇོན་ལེ་མིན། །ད་རུང་གཏམ་ལ་ཨེ་འདྲ་གྲགས། །མི་
ཐུབ་ཐུབ་མདོག་བྱས་པ་དེ། །རྨ་ཕབ་རིན་གྱིས་ཉོས་པས་ཟེར། །མི་ཤེས་ཤེས་
མདོག་བཤད་ལེ་དེ། །ཁ་གྱོང་རིན་གྱིས་ཉོས་པས་ཟེར། །མ་ཐུབ་མཐུར་སྐུ་ཕབ་
རྒྱུ་དེ། །མགོ་ཆག་རིན་གྱིས་ཉོས་པས་ཟེར། །དེ་སྔ་རྫོང་བཅུ་གླིང་གིས་ཕབ། །
སྟག་རོང་རྟིང་མ་བཅུ་གསུམ་བླངས། །ཕྱི་རབས་གཏམ་གྱིས་བཞག་པ་རེད། །
ཤེས་ཆེན་ཤེས་པ་གསལ་འདེབས་རེད། །ཤེས་མེད་མཚང་འབྲུ་བྱེད་པ་རེད། །
གཏམ་དོན་མེད་རང་མཚང་སྐུ་རྩེད་རེད། །བདེན་འཛིན་ན་དཔའ་རྟུལ་སྨྱོན་པ་
རེད། །བློན་འདན་མའི་གསུང་དེ་བདེན་ཡང་བདེན། །དགྲ་གཞིས་ནས་འདུལ་
དང་བྱེས་ནས་འདུལ། །གླིང་དཔའ་རྟགས་ཞོག་ལུགས་འདྲ་ན་ཡང་། །དོན་མི་
འདྲ་དུས་དང་བསྟུན་ན་བསམ། །དགྲ་ཚུར་ཆས་སྟག་རི་དཔུང་དང་བཅས། །
དཔའ་རྟིང་མ་མི་ངོམ་ཀ་མེད་རེད། །ཡང་དགོས་གཡུ་འབྲུག་དགྲ་འདུལ་བུ། །
གཞན་གྱི་མི་དང་འདྲ་ལེ་མིན། །མི་འདྲའི་རྩ་བ་བཤད་པས་ན། །མ་བདུད་ཨ་
བསེ་ལྕགས་རལ་ལ། །བྲག་དམར་ཟངས་ཡག་བརྫུས་བུ་ལ། །ཐོག་རི་སྟོང་བདུད་
ཡ་མེད་སྐྱེ། །ཀླུ་བཙན་རྒྱལ་ལས་ལྷག་པས་ཟེར། །དེ་འདྲའི་དཔའ་བོའི་མི་རྒྱུད་
ལ། །གཡུ་འབྲུག་སྟོང་ཁྲི་སྟོང་སྟག་གསུམ། །གོ་ར་རྒྱལ་པོའི་བློན་པོ་ཡིན། །དུས་
དང་བླ་གནས་མ་ཐུལ་ན། །ཅི་མ་ཡིན་ལ་འགྲན་པར་དཀའ། །ལས་དེ་རྣམས་
221



གོ་ར་ཚྭ་རྫོང་།
འདུལ་བའི་ལུང་བསྟན་དང༌། །རྒྱལ་པོའི་མ ཁྱེན་ལྔའི་ཐུགས་རྗེ་བཅས། །དགྲ་
འདུལ་བའི་དུས་དང་ཐབས་ལ་བརྩོན། །དེ་བར་དུས་ཀྱི་བཞག་ས་ལ། །དགྲ་
ཁེར་རྒྱུགས་གླིང་གི་ལུགས་ལ་མེད། །ཉིན་སྲིབ་རུ་གཉིས་དམག་སྒར་ནས། །
དཔའ་རྟུལ་ངར་མ་དཔུང་བསྒྲིག་གིས། །རྟིང་མ་རེས་མོས་བླངས་ན་བསམ། །
ཚུར་ཆས་ཕར་ལ་མ་ཤོར་དགོས། །དང་པོ་ཚུར་ཆས་བྱང་དམག་འདི། །གཅིག་
མེད་རྩ་བ་གླིང་གིས་ཕུད། །དེ་ནས་རིམ་བཞིན་བྱང་ལ་ཆས། །གཅེས་པའི་མི་དེ་
མཚོན་ལ་སྦྱར། །བསོག་པའི་ནོར་དེ་ནོམ་ལ་ལེན། །བཞེངས་པའི་མཁར་རྫོང་མེ་
ལ་བརྒྱབ། །གཏེར་གཡང་ཁྲ་མོ་གླིང་ལ་ལེན། །གོ་ར་རྒྱལ་པོའི་མགོ་ལག་ལེན། །
དཔའ་རྟུལ་དགའ་བའི་དཔུང་རྟགས་ལེན། །བྱེས་དོན་འགྲུབ་པ་ལག་པའི་
མཐིལ། །དེ་བར་ཕུ་ནུ་དཔའ་རྟུལ་དཔུང་། །དགྲ་འདུལ་རྟིང་མ་ལེན་པའི་དུས། །
དཔའ་བོ་ཆགས་སྡང་དགྲ་ཡི་གྲོགས། །དེ་འདྲ་སུས་ཀྱང་ཆོག་རྒྱུ་མིན། །སྟག་
རོང་མ་བཤད་ཁ་རོག་སྡོད། །དེ་སྔ་ཧོར་གླིང་འཁྲུག་ཚུན་ནས། །རྒྱལ་ཁབ་རེ་རེ་
འདུལ་བའི་དུས། །རྟིང་མ་ཅི་བླངས་གླིང་གིས་ཤེས། །ད་ཙམ་རང་ཚོད་བཟུང་
ན་བསམ། །དགོས་མེད་གཏམ་དེ་གཡུག་ལ་ཤོག །མི་གོམ་པ་ཟེར་ན་རྒས་པ་
ཡིན། །ཤ་ཚོས་པས་ཟེར་ན་འཁུམ་པ་ཡིན། །བཤད་ན་ཕུ་ནུ་ཞེ་སེམས་འགྱང་། །
དེ་རིང་མི་བཤད་མཚམས་ལ་བཞག །ལོངས་སྤྱོད་ཟས་ལ་རོལ་རྩེད་མཛོད། །དེ་
སྔ་དམག་འཁྲུག་ཕྲན་བུ་ལ། །འགྱོད་པ་དགོས་པ་མ་བྱུང་ཟེར། །དེ་ཚོ་རྒྱལ་བློན་
ཐུགས་ལ་ཞོག །གསན་ན་ཨ་ཁུས་ཤེས་ཚོད་ཡིན། །མ་གསན་དགོངས་ཚོམ་མེད་
པར་ཞུ། །འདིར་བཞུགས་ཐུགས་ལ་དེ་ལྟར་ཞོག །
ཅེས་སྤྱི་དཔོན་ནས་གླུ་དེ་ལྟར་ཕུལ་བས་ཕུ་ནུ་དཔའ་རྟུལ་ཚང་མས་བདེན་་་
པར་གོ རྒྱལ་པོའི་ཞལ་ནས་འོ་ན་ཨ་ཁུས་གསུངས་པ་ལྟར་དང་པོ་དགྲ་ཚུར་ཆས་
222



ཁྲོ་ཐུང་སྐྲག་ནས་སྨྲེ་ངག་བཏོན།
ཀྱི་དམག་སྒར་གཏོར། དེ་ནས་བྱང་ཡུལ་ལ་ཆས་ཏེ་རྟིང་མ་ལེན་དགོས་ཡོད་པས་
ཁྱེད་དཔའ་རྟུལ་རྣམས་དགྲ་འདུལ་གྱི་རྟིང་མ་ལ་ཆགས་སྡང་མེད་པར་གལ་ཆེ་་་་་
བས། དེ་ལུགས་ཀྱིས་དཔའ་རྟུལ་ཚོ་འགྲོའི་རྟིང་མ་མི་ཞན་པ་དེ་མཛད་དང་དེ་
ནས་རིམ་བཞིན་བལྟ་བས་ཆོག་ཅེས་བཀའ་སྩལ། དེའི་དུས་སུ་གཡོན་ཟུར་
གཟིག་གདན་ཐིག་ལེའི་ཁྲི་ཐོག་ནས། བཀའ་བློན་ཆོས་འགྲུབ་དཔའ་བོ་དེས་
དགྲ་ཕར་ཆས་ཀྱི་རྟིང་མ་ལེན་ལུགས་ཀྱི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ལྷ་མ ཁྱེན་གཅིག་སྐྱབས་གཅིག་དཀོན་མཆོག་གསུམ། །བུ་དད་གུས་ཅན་ལ་
ཐུགས་རྗེས་གཟིགས། །ཚངས་པ་ལྷ་དང་བར་མ་གཉན། །འོག་མ་ཀླུ་ཡི་སྡེ་
ཚོགས་བཅས། །མཁྱེན་པས་གཟིགས་ལ་སྡོང་གྲོགས་མཛོད། །ས་འདི་སྙེ་མོའི་
གཡུ་ལུང་མོད། །ང་འདྲ་བྱེ་རིའི་ས་ཆ་ནས། །ལྕགས་རྫོང་སྔོན་མོའི་ནང་རོལ་
ནས། །བཀའ་བློན་ཆོས་འགྲུབ་དཔའ་བོ་ཡིན། །སྡང་བ་དགྲ་ལ་ཐོག་ལས་ངར། །
ཕུ་ནུའི་ཐོག་ལ་དར་བས་འཇམ། །གདན་གྲལ་གྲོས་ར་འཚོགས་པའི་དུས། །མི་
མཐུན་རང་ཤེད་ཁུར་མ་མྱོང་། །སྡང་བ་དགྲ་ལ་འཕྲད་པའི་དུས། །མ་ཐུབ་ཕྱིར་
བྲོས་བྱེད་མ་མྱོང༌། །དེ་ཚོ་ཡིན་ལུགས་སྐད་ཆ་རེད། །ཡང་དག་དོན་ལ་འབེབས་
ཙ་ན། །ན་ནིང་ལྷོ་ལ་ཆས་པའི་དུས། །བྱང་རྟ་ཤོར་བའི་ར་མདའ་དེ། །གླིང་
དཀར་གཞིས་ལ་འབེབས་པས་གསུང་། །རྒྱལ་པོར་ལྷ་ཡི་ལུང་བསྟན་བྱུང་། །
བདེན་སྐྱ་རེངས་རྒྱབ་ནས་ཉི་མ་ཤར། །ཚུར་ཡོང་གླིང་དང་ར་མདའ་གཉིས། །
བྱང་གླིང་བྱེ་མའི་ལ་ཁ་ནས། །ཟླ་གཅིག་ལག་དམར་ཁྲག་ལ་བསྒྲེལ། །བྱང་
དམག་མིང་མེད་སྟོང་ལ་བསྒྱུར། །མི་ཟད་རྒྱལ་མཆོག་དམ་པ་ལ། །གོང་མ་ལྷ་ཡི་
ལུང་བསྟན་བྱུང༌། །བྱང་ཡུལ་དབང་དུ་བསྡུ་དགོས་འདྲ། །ལྕགས་ཟངས་བཅུད་
223



གོ་ར་ཚྭ་རྫོང་།
གཡང་ལེན་དགོས་འདྲ། །དེ་ཚོ་གླིང་གི་ལས་འགན་རེད། །གནའ་མའི་གཏམ་ལ་
འདི་འདྲ་ཡོད། །རྟ་ངན་ཐོ་རུ་ལང་ཤོར་དེ། །ལམ་ལ་མི་འགྲོ་གད་ལ་བཅར། །
ལྕགས་བཤད་ཁ་དམར་རང་གིས་ཉོ། །འགྲོ་དགོས་སྐྱ་རེངས་གཡས་དེར་ལུས། །
མ་ངན་བུ་ཕྲུག་ལང་ཤོར་དེ། །མངགས་པར་མི་འགྲོ་ལམ་ཡན་འཁྱམ། །ཁ་ངན་
ཚིག་གྱོང་རང་གིས་ཉོ། །དགོས་ངེས་རང་དོན་གཡས་དེར་ལུས། །ཟོག་ངན་བ་
གླང་ཡོ་འཁྱག་དེ། །རི་ལ་མི་འགྲོ་ཞིང་ཁར་འགྲིམ། །དམོད་མཐུ་རྡོ་དབྱུག་རང་
གིས་ཉོ། །དགོས་པའི་རྩྭ་ཆུ་གཡོན་དེར་ལུས། །སྟག་རོང་མི་འབྱོན་ཡིན་མདོག་
དེས། །གདན་གྲལ་མི་བཟུང་དགྲ་ལ་རྒོལ། །རྨ་ཕབ་ཁ་ངན་རང་གིས་ཉོ། །
དགོས་ངེས་དགྲ་བོ་གཡས་དེར་ལུས། །ཁ་སང་བྱང་བློན་གཡུ་འབྲུག་བུས། །རྒོད་
མདོག་མི་ཕོ་ཁེར་རྒྱུགས་ཀྱིས། །དཔའ་རྟུལ་རུ་འདྲེན་མི་བཞི་དང་། །ཆིག་བརྒྱ་
དྲུག་ཅུ་ཐང་ལ་བརྡབ། །རྒོད་བསམ་རང་སྒར་བཟུང་ལེ་དེ། །ཁ་བརྙས་མ་རེད་
ཞེ་བརྙས་རེད། །བརྙས་ཆེས་ན་ཞེ་ནག་གཏིང་ནས་འཁྲུག །ཟ་ཆེས་ན་སྦྲང་
དཀར་མཆིན་པ་ན། །ཟེར་བ་བོད་ལ་མི་དར་རམ། །སང་ཉིན་ཉི་མ་ཤར་བའི་
དུས། །ཆོས་འགྲུབ་ཁས་ལེན་བུད་པས་ཆོག །བྱང་བློན་གཡུ་འབྲུག་དགྲ་འདུལ་
ལ། །དཔའ་རྩལ་ཅི་འདུག་སང་ཉིན་བལྟ། །བྱང་དམག་དཔུང་རྒོད་ངར་མ་ལ། །
ནང་མཐུན་ཅི་འདུག་སང་ཉིན་བལྟ། །ཨེ་རེད་རྒྱལ་བློན་ཐུགས་ལ་ཞོག ། །
ཅེས་ཆོས་འགྲུབ་ནས་དཔའ་བོ་ཁེར་རྒྱུགས་ཀྱི་རྟིང་མ་མི་ཞན་པ་ཞིག་ལེན་
དགོངས་ན་ཡང་། ཨ་ཁུ་སྤྱི་དཔོན་ནས་ཕར་འགྲོའི་རྟིང་མ་ལེན་ལུགས་ཀྱི་གླུ་
འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
བསླུ་མེད་དཀོན་མཆོག་རྣམ་གསུམ་ལ། །མི་འབྲལ་སྤྱི་བོའི་གཙུག་ལ་བཞུགས། །
224



ཁྲོ་ཐུང་སྐྲག་ནས་སྨྲེ་ངག་བཏོན།
ས་འདི་སྟེ་མོའི་གཡུ་ལུང་མདོ། །གླིང་སྒར་ཁྲ་མོའི་གཞི་དཀྱིལ་རེད། །ང་འདྲ་
གླིང་ཡུལ་ཁྲ་ཕུ་ནས། །བརྒྱད་ཅུའི་ཅོ་རོ་སྤྱི་དཔོན་ཟེར། །ཆུང་ནས་ད་ཡི་བར་
དུ་ལ། །གླིང་དཀར་བྱུས་ལ་མི་ཚེ་རྒས། །རང་སྐྱིད་ལུས་ལ་མ་ཤར་ཟེར། །ཕྱེད་
དེས་ཤེས་ལ་ཕྱེད་མི་ཤེས། །དེ་ཚོ་ཡིན་ལུགས་འདྲ་མ་ཡིན། །ཕ་མས་བསོག་པའི་
ཟས་ནོར་དེ། །བུ་རྒྱུད་ངན་པས་ཧབ་ཐོབ་བྱེད། །རྒས་ནས་རང་གཡོག་ཤོར་
བའི་དུས། །བ སོག་ལེ་མི་དྲན་བཤད་ལེ་དྲན། །བླ་མ་བཟང་པོའི་མཆེད་བཙུན་
དེ། །དགེ་འདུན་གཙང་ལ་ཡོན་ཏན་ཆེ། །བགྲེས་ནས་ཞབས་ཏོག་དགོས་པའི་
དུས། །དམ་ཚིག་མི་དྲན་དཀོར་ནག་དྲན། །མི་དཔོན་བཟང་པོའི་ཁེབས་དྲིན་དེ།
འབངས་སྡེ་ཕྱུག་ལ་བདེ་སྐྱིད་ཆེ། །རྒས་ནས་རང་གཡོག་ཤོར་བའི་དུས། །བྱམས་
དྲིན་མི་དྲན་ཁྲལ་ཁྲིམས་དྲན། །ཟེར་བ་བོད་ལ་མི་དར་རམ། །སང་ཉིན་གཟའ་
སྐར་བཟང་བའི་དུས། །ཕར་འགྲོ་བྱང་དམག་བཤོལ་རྒྱུ་གྱིས། །ཆོས་འགྲུབ་
འདན་མ་གདོང་བཙན་གསུམ། །ཉིན་རྫོང་དཔོན་དང་རྒོད་རྒྱལ་དཔོན། །ལྷ་
རྒོད་སྟོབས་ཆེན་ཉི་རྒྱལ་བརྒྱད། །རྟ་དམག་ཆིག་འབུམ་སུམ་ཁྲིས་བསྐོར། །བྱང་
སྒར་ཨ་ལུང་འཕང་འདྲ་གྱིས། །རྒོད་པོ་བྱུང་ཚད་མགོ་ལག་ལོང་། །དམག་མང་
ས་ལ་བརྡབ་ནས་ཤོག །བྱང་བློན་གཡུ་འབྲུག་དགྲ་འདུལ་དེ། །རེ་ཞིག་གླིང་གིས་
ཐུབ་ལེ་མིན། །མི་དེ་འདྲའི་གདོང་ལ་སྟབས་གཟབ་གྱིས། །དེ་མིན་དམག་ལ་ཨ་
འུ་ཙི། །འདིར་འཚོགས་ཐུགས་ལ་དེ་ལྟར་ཞོག །
ཅེས་གླུ་དེ་ལྟར་བླངས་པས། གླིང་གི་དཔའ་རྟུལ་རྣམས་ནས་འོ་ལགས་སོ་
ཞེས་མངོན་པར་བསྟོད། ཉི་མ་དེའི་ཕྱི་ཉིན། འདན་མ། ཆོས་འགྲུབ། གདོང་
བཙན། རྒོད་རྒྱལ། ལྷ་རྒོད། ཉིན་རྫོང་དཔོན། སྟག་དམར་སྟོབས་ཆེན། ཉི་
རྒྱལ་བཅས་དཔའ་རྟུལ་བརྒྱད་པོ་དེ་ལ་དམག་གཅིག་འབུམ་སུམ་ཁྲིས་བསྐོར་ཏེ་་་
225



གོ་ར་ཚྭ་རྫོང་།
-
བྱང་སྒར་ལ་ཆས། བྱང་གི་སོ་པས་མཐོང་བས་བརྡ་བཏང་བས། བྱང་སྒར་དེ་གོ་
གྱོན་མཚོན་ཐོགས་བྱས་ཏེ། སྟག་རི་དཔའ་བོ་རྣམས་ཀྱིས་སྒར་མཐའ་ཨ་ལུང་
ལྟར་བསྐོར་ནས་ཁྲིག་གེར་ཡོད་པར། གླིང་དམག་གི་རུ་སྣེ་ཆོས་འགྲུབ་དཔའ་བོ་
དེ་གོ་དམར་པོ་དགུ་ཡིས་བསྐོར་ཏེ་མཚལ་རྟ་རླུང་དམར་གྱི་གོང་ལ་བུད་ནས་་་་་
མདའ་གང་མི་སླེབས་ཙམ་དེར་སྔོན་དུ་ཆས་ཤིང་བྱང་དམག་གི་ཤར་གྱི་སྒར་་་་་་་
མཐར་རྟ་ཁ་བགག་ཡོབ་ཆེན་མནན་ནས་སྡིགས་མོ་བྱེད་པའི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་དཀོན་མཆོག་རྣམ་པ་གསུམ། །དུས་འབྲལ་མེད་རྟག་ཏུ་བྱིན་
གྱིས་རློབས། །ས་འདི་ས་ངོ་མ་ཤེས་ན། །སྟག་གཟིག་ན་བཀྲ་གོང་མ་རེད། །རྩྭ་
ཡར་སྐྱེས་སྨན་སྣ་ཁྲིག་གེ་ཡོད། །ཆུ་མར་འབབ་དྲི་ཞིམ་ཐུ་ལེ་ཡོད། །ཁྱོད་ཧམ་
ཆེན་སྤུང་སྒར་ཅི་ལ་བརྒྱབ། །མི་ང་འདྲ་ཁྱོད་ཚོས་མ་ཤེས་ན། །བྱང་ཡུལ་བྱེ་
རིའི་ས་ཆ་ནས། །ལྕགས་རྫོང་སྔོན་མོའི་ནང་བཅུད་དེ། །བཀའ་བློན་ཆོས་འགྲུབ་
དཔའ་བོ་ཡིན། །དགྲ་མགོ་བརྡུང་བའི་ཐོ་བ་ཡིན། །མ་ནུས་སྐྱོར་བའི་དར་
དཀར་ཡིན། །དེ་ནས་ཉོན་དང་འདྲ་མ་ཡོད། །བྲག་དཀར་མཐོ་ཚོད་མ་ཟིན་ན། །
དེ་ཡན་གནམ་ལྕགས་ཐོག་མདའ་ཡོད། །བྲག་ཐལ་ཕུང་བཟོ་བ་ཨ་འུ་ཙི། །སྟག་
དམར་ཡག་ངར་ཚོད་མ་ཟིན་བྱུང་། །དེ་ཡན་ས་མདའ་ངར་མ་ཡོད། །ལུས་
འཛུམ་དྲུག་ལེན་པ་ཨ་འུ་ཙི། །བྱང་གོ་རས་རང་ཚོད་མ་ཟིན་ན། །དེ་ཡན་དགྲ་
འདུལ་གེ་སར་ཡོད། །བྱང་གཏེར་གཡང་ལེན་པ་ཨ་འུ་ཙི། །བྱང་ཡུལ་བྱིས་པའི་
རྩེ་སྒར་ལ། །རྒྱལ་དགུའི་ལས་དམག་ཅི་ལ་འཇིགས། །བྱང་བློན་དཔའ་མེད་ཝ་
ཕྲུག་ལ། །དཔའ་རྟུལ་སེང་ཆུང་ཅི་ལ་ཞེད། །ཁ་སང་ཉི་མའི་གདོང་གང་ལ། །
བྱང་བློན་གཡུ་འབྲུག་དགྲ་འདུལ་ཁོས། །དཔའ་མེད་སྡར་མའི་ལག་སྔ་དེ། །
226



ཁྲོ་ཐུང་སྐྲག་ནས་སྨྲེ་ངག་བཏོན།
དམག་མང་ཁ་ཤས་བཅོམ་ནས་སོང་། །ཕོ་རྒོད་དོ་ཨི་བསམ་བྱང་གི་བློན། །ངེད་
དེ་རིང་ཚུར་ཆས་དཔའ་རྟུལ་བརྒྱད། །སྒར་ཁྲ་མོའི་ནང་ནས་ཁས་ལེན་བྱས། །
ཤ་ཤོར་ཤ་དམར་ལེན་ལེ་ཡོང་། །གཡུ་འབྲུག་དགྲ་འདུལ་སྡར་མའི་བུ། །ད་ལྟ་
གདོང་ལ་མ་ཡོང་ན། །ཕོ་ཤི་ལེ་དགུ་ཡིས་མི་ཐུ་རེ། གཡས་ཤོག་ཤེལ་ལུང་དུང་
ཟླ་དང་། །གཡོན་ཤོག་གློག་ལྕམ་འཕར་མ་བཅས། །རྒོད་པོ་དུ་ཡོད་གདོང་ལ་
ཤོག །གལ་སྲིད་གདོང་ལ་མ་ཡོང་ན། །དཔུང་སྒར་མི་དཀྲུག་ཀ་མེད་རེད། །
སྒར་ཤར་ནས་གཤག་ཅིང་ནུབ་ནས་བུད། །མི་རོས་རྩིག་པ་རྒྱག་ལེ་དང་། །མི་
ཁྲག་ཡུར་ཆུ་འབབ་ལེ་གཉིས། །མ་བྱས་ཆོས་འགྲུབ་མིན་རྟགས་གྱིས། །གོ་ན་
བྱང་མིའི་ཡིད་ལ་ཞོག །མ་གོ་སྒར་ལ་གབ་ནས་སྡོད། །
ཅེས་ཟེར་ནས་ཅུང་ཙམ་ལྷོད་པའི་དུས་དེར། སྟག་རི་བཙན་བདུད་ངོ་
དམར་དེ་མགྱོགས་པ་བྱ་དམར་བྱིས་མགོའི་གོང་དུ་ཕུད་ནས་ཆོས་འགྲུབ་ཀྱི་་་་་་
གདོང་བཀག་སྟེ་གཞུ་རྒྱུད་དུ་མདའ་དྲངས་ཏེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགྲ་ལྷ་འབར་བ་ཧ་བ་བདུད། །རང་ཕྱོགས་བུ་རྟའི་ཁ་འཛིན་གྱིས། །ས་འདི་
སྟག་གཟིག་ན་བཀྲ་གདོང་། །བྱང་སྒར་ཁྲ་མོའི་ཤར་ཕྱོགས་རེད། །ང་འདྲ་ཁྱོད་
ཀྱིས་མ་ཤེས་ན། །བྱང་ཡུལ་བྱང་གི་མར་ཐ་ནས། །རྫ་ཡུལ་ཆེན་གསུམ་གྱི་མགོ་
འཛིན་ལ། །སྟག་རི་བཙན་བདུད་ངོ་དམར་ཟེར། །ཕར་འགྲོ་དམག་གི་སྔོན་མ་
དང༌། །ཚུར་ཡོང་དམག་གི་རྗེས་མ་ཡིན། །ཏིང་མ་མདའ་ལ་འགྲན་མི་ཡིན། །
དེ་སྔ་ཉི་མའི་ཕན་ཆོད་ལ། །དགྲ་འབྲོང་གཉིས་ལ་རྒུམ་བུ་འཐུས། །བྱང་ཡུལ་
ཇག་པའི་ལུང་པ་ནས། །རང་རྒྱུ་མི་ལ་བསྐུར་མ་མྱོང་། །ཕོ་ངར་རྒོད་བྱུང་ཚད་
དམར་བསད་བཏང༌། །མི་རྒྱུ་རློམ་སེམས་བྱེད་མ་མྱོང་། །ཉམ་ཆུང་ཨ་མགྲོན་
227



་
གོ་ར་ཚྭ་རྫོང༌།
ལམ་སྣ་བྱས། །ཁྱོད་གླིང་རུས་བྱེད་བྱེད་སུ་ཡིས་བྱེད། །གནའ་མི་རྒས་པའི་ཞལ་
རྒྱུན་ལ། །ལམ་མེད་ལམ་གཏོད་བྱས་པས་ན། །མཐའ་ཤི་དབབ་འགྱེལ་རིན་གྱིས་
ཉོ། །ལེ་མེད་ཟ་ཚོད་བྱས་པས་ན། །མི་ཤི་ཟོག་ཤོར་རིན་གྱིས་ཉོ། །གཤོ་མེད་
གཤོ་འཛུག་བྱས་པས་ན། །རྨ་ཕབ་ཁྲེལ་ཁ་རིན་གྱིས་ཉོ། །ཟེར་བ་བོད་ལ་མི་
དར་རམ། །བྱང་ཡུལ་བདེ་བའི་གནས་སྐབས་ལ། །མི་བདེ་གླིང་གིས་རྟ་ཇག་
རྒྱུགས། །རྗེས་གཅོད་ར་མདའ་ཉུང་བརྡུང་བྱས། །མ་ཟད་འབུམ་དམག་ཁ་ལོ་
བསྒྱུར། །འགྱོད་པ་མེད་པ་བྱང་མི་རེད། །ཁ་སང་དམག་དཔོན་གཡུ་འབྲུག་
དཔོན། །དགུང་ནས་ལྕགས་ཁྲ་བཅུམ་བཅུམ་རེད། །གླིང་དཀར་བྱིས་ཁྱུ་གཏོར་
གཏོར་རེད། །སྤྱང་ཐང་སྒང་ནས་འདུར་འདུར་རེད། །དཔའ་རྟུལ་ལུག་ཁྱུ་
གསོད་གསོད་རེད། །དཔའ་རྟུལ་བཞི་དང་གཅིག་བརྒྱ་དམག །མགོ་འཕྲུ་དཔུང་
གིས་མ་འཁྱུད་པ། །དགྲ་མགོ་ནོམ་ལ་བཅད་ནས་བྱུང༌། །དེ་རིང་རྒོད་རྒོད་ཞེ་
རེ་ཁྲེལ། །བྱང་བློན་ཆོས་འགྲུབ་ཡིན་པས་ཟེར། །ཆེ་འདོད་ཧམ་གཏམ་ཤ་ར་ར། །
ཁྱོད་བཤད་མཁན་གདོང་པ་མ་ཚ་ན། །ང་ཉན་མཁན་མཆིན་པའི་སྟེང་ནས་ཁྲེལ།།
བྱང་རྒྱལ་བྱེ་རི་སྟག་རྩེ་རྒྱལ། །ནག་པོ་བདུད་ཀྱི་རྗེ་བོ་ཡིན། །བྱང་བྱེ་རི་ཡུལ་གྱི་
ནོར་བུ་ཡིན། །མགོ་ཁྲག་འཕྲོ་ཛ་རེ་གླིང་གིས་ཁྱེར། །ཁྱོད་དཔའ་བོའི་ཁ་ཕོ་དེ་
ལ་བསྡམ། །བྱེ་རི་སྟག་རྩེ་རྒྱལ་པོ་དེས། །ཁྱི་ཕྲུག་ལག་ལྡག་གསོ་གསོ་བྱས། །
རྒྱལ་བྱུས་བློན་གྱིས་མ་ཕན་ན། །དོན་མེད་ཐང་རོའི་བྱ་ཁྱི་རེད། །ཕོ་ཁྱོད་འདྲའི་
མི་ལུས་ཐོབ་ལེ་བས། །ཁྱི་ཞེའུ་ལུས་རྟེན་ཐོབ་ལེ་དགའ། །ཤི་ཟེར་བ་འགྲོ་བ་སྤྱི་
ལ་ཡོད། །བཙོང་ཟེར་བ་མི་ཁ་ངན་པ་ཁྱོད། །དུས་དེ་རིང་ཁྱོད་དང་ང་རང་
གཉིས། །དང་པོ་ཉག་ཕྲན་མདའ་ལ་འགྲན། །སྨྱུག་རྒོད་སྐར་མདའ་ཡར་ཡར་
བྱེད། །སྐྱེན་པོ་སུ་རེད་དེ་རིང་ལྟ། །བར་དུ་ཁྲ་རིང་མདུང་ལ་འགྲན། །ཁྲ་རིང་
་་་་་་
228



ཁྲོ་ཐུང་སྐྲག་ནས་སྨྲེ་ངག་བཏོན།
སྦྲུལ་ནག་འཁྱུག་འཁྱུག་བྱེད། །སྟོབས་མྱུར་སུ་ཚེ་ད་རེས་ལྟ། །ཐ་མ་སྔོ་མཉེན་
མཚོན་ལ་འགྲན། །གྲི་འགུ་ཟི་གློག་དམར་འཁྱུག་འཁྱུག་བྱེད། །རྣོ་ཆོད་སུ་ཆེ་ད་
རེས་ལྟ། །གཏམ་མང་པོ་བཤད་ནས་དགོས་པ་མེད། །ཐོན་ཤོག་མ་བཟུར་དམར་
པོ་སྐྱ། །བུ་སུ་རེད་ཉི་མ་སྔ་དྲོ་ལྟ། །རྟ་སུ་མགྱོགས་བདེ་མོའི་ཐང་ལ་གཤིབ། །གླུ་
གོ་ན་རྣ་བའི་རྒྱན་དུ་ཞོག། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་པ་དང་མཉམ་དུ་རྦབ་རྒོད་འགྲིལ་བ་ལྟར་རྒྱུག་ཅིང་་་
མདའ་དེ་སྐར་མདའ་ཡར་བ་ལྟར་འཕངས་བྱུང་བས་ཆོས་འགྲུབ་ཀྱི་བྲང་ལ་་་་་་
ཐེབས་པས་གོ་ཁྲབ་གང་གིས་མ་བརྟན་ཡང་ནང་དུ་རྒྱལ་པོའི་སྐུ་འཇུག་ཡོད་པས་་
གནོད་མ་བྱུང་། ཕར་ཡང་མདའ་གཅིག་འཕངས་པས་མ་ཕིག དེ་ནས་མདའ་
འཐབ་ཇ་ཡུན་ཙམ་བྱས་ཀྱང་ཕན་ཚུན་གནོད་མ་བྱུང་། མདུང་ཁ་འགྲན་ཀྱང་
ཕམ་རྒྱལ་མ་བྱུང༌། དེ་ནས་རལ་གྲི་ཤུབས་ནས་ཕྱུང་སྟེ་གཡུག་བསྐོར་གསུམ་རེའི་
མཐར་ཆོས་འགྲུབ་ཀྱི་རལ་གྲིའི་སོ་ཁ་གཉན་སྟག་གིས་འཚོས་ནས་ཁོའི་དཔྲལ་བ་་་
ལ་ཐེབས་པས་རྨོག་ཁ་གཉིས་སུ་བཏང་སྟེ་ཀླད་པ་མ་ཟིན་ཙམ་རྨས་ཚབས་ཆེ་བར་
བྱས་པས་ཁོས་ངར་ཆེན་གྱིས་རལ་གྲིའི་དཔའ་དམ་མཛུབ་མོ་ལ་བཀོན་ནས་སྟེང་་་
དུ་མཆོངས་ཤིང་ཆོས་འགྲུབ་ཀྱི་ཁྲབ་ཀྱི་ཐོང་རྩ་ནས་བསྡུས་ཏེ་བྱུང་བར་ཆོས་་་་་་་
འགྲུབ་ཡང་དེ་བཞིན་ཁོ་ལ་འཐམ་སྟེ་ཁྲབ་ཆེན་དཔུང་འཛིན་ཇ་ཡུན་ཙམ་བྱས་་་་་
པས་གཉིས་ཀ་རྟ་ལས་ལྷུང་ཞིང་ཐང་འཛིང་རང་ལ་ཐུག་པས་ཆོས་འགྲུབ་འོག་ཏུ་་
ཡོད་པ་ལྟར་བྱུང་བར་ཁོས་རལ་གྲི་མཐུར་ཁུག་གིས་ལན་གཅིག་བསྣུན་ཡང་མ་་་་
ཕིག དེ་ནས་ཆོས་འགྲུབ་ཀྱིས་རལ་གྲི་ཁྲབ་ཤམ་ནས་བསྣུན་པས་སྨད་ཁྲག་
བསྡུས་ཤིང་བསད་ནས་མགོ་ལག་བླངས་ཏེ། རྟ་གོང་ལ་བུད་དེ་བྱང་དམག་གི་
ཁྲོད་དུ་མཆོངས་ཤིང་བྱང་དམག་ལྔ་བཅུ་ཙམ་མཚོན་ལ་དྲངས་པ་དང་མཉམ་དུ།
229



གོ་ར་ཚྭ་རྫོང་།
|
ཚ་ཞང་འདན་མ་བྱང་ཁྲ་དེས་རྟ་ཁ་དཀྲུག་ཅིང་བྱང་སྒར་དུ་སྤྱང་མོས་ལུག་ཁྱུ་་་་་
དཀྲུག་པ་ལྟར་གྱིས་བྱང་དམག་བརྒྱ་ཙམ་མཚོན་ལ་དྲངས་པ་དང་མཉམ་དུ་ཤེལ་་་
ལུང་དུང་ཟླ་ཡ་མེད་དེ་མགྱོགས་པ་རག་དཀར་གྱི་གོང་དུ་བུད་དེ་འདན་མའི་་་་་
གདོང་བཀག་ཅིང་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྲོག་བདག་འབར་བ་སྟོབས་པོ་ཆེ། །རང་ཕྱོགས་བུ་རྟའི་ཁ་འཛིན་མཛོད། །ཆེ་
བཙན་ཧ་བ་མཐུ་རྩལ་ཅན། །མ་ཐུབ་དགྲ་བོ་ཨར་ལ་གཏོད། །ས་འདི་ན་བཀྲ་
གོང་མ་རེད། །བྱང་ཡུལ་འབུམ་སྒར་གཞི་དཀྱིལ་རེད། །ང་འདྲ་ཁྱོད་ཀྱིས་མ་
ཤེས་ན། །བྱང་ཡུལ་རྒོད་པོའི་ས་ཆ་ནས། །སྦྲ་རི་སྨུག་མོའི་ནང་རྫོང་ནས། །
ཤེལ་ལུང་དུང་ཟླ་ཡ་མེད་ཟེར། །གཡས་རུ་དམག་གི་རུ་འཛིན་ཡིན། །སྡང་དགྲ་
འདུལ་བའི་དཔའ་བོ་ཡིན། །ཕོ་བྲང་ཞོལ་ཁ་འགྲིམ་མི་ཡིན། །དེ་ནས་ཉོན་དང་
སྔོན་པོ་སྐྱ། །མི་རྒན་སོ་མེད་སོ་འཁྱོག་བ། །རང་ཁྱིམ་སྐྱིད་ཉལ་མི་བྱེད་ནས། །
དུར་ས་བྱང་ལ་འདེབས་བསམ་འདྲ། །མགོ་ཡ་ཐོད་གཉེར་མའི་རྩིགས་པ་དེ། །
དུས་ཟང་ཟང་ལྟད་མོ་ལྟ་འདོད་རེད། །མགོ་ཡ་ཐོད་སྐྲ་ལོ་དུང་ལས་དཀར། །
དཔའ་ཤེལ་ལུང་བསྒྲུག་པའི་སྔ་ལྟས་རེད། །སེང་དཀར་མོ་གཡུ་ཡི་རལ་པ་ཅན། །
དགྲ་ཁྱི་རྒན་གདོང་ལ་མ་ཡོང་ཡང་། །ཚེ་སྔ་མའི་སྲོག་གི་བུ་ལོན་འདྲ། །སྟག་
དམར་ཡག་རི་མོའི་གྲྭ་འཛུམ་ཅན། །ཝ་དམར་ཆུང་གདོང་ལ་མ་ཡོང་ཡང་། །
ལུས་ཤ་ཁྲག་སྔོན་གྱི་བུ་ལོན་འདྲ། །བློན་ཤེལ་ལུང་སྟག་གི་འཁོར་གསུམ་ཅན། །
རྒས་དྲུག་ཅུའི་གདོང་ལ་མ་ཡོང་ཡང་། །དུས་འཛོལ་མེད་ལས་ཀྱིས་དེད་ལེ་འདྲ། །
བྱང་གོ་ར་ཁྲི་བཙན་དགྲ་འདུལ་ལ། །དུས་དེ་སྔ་རྒྱལ་རབས་དགུ་ཡི་ཚུན། །དགྲ་
ཐོག་རྒྱག་གླིང་ལས་མ་བྱུང་ཟེར། །ཁྱོད་ཧམ་ཆེན་གླིང་གིས་ཅི་ལ་རེད། །སྤྱང་
230



ཁྲོ་ཐུང་སྐྲག་ནས་སྨྲེ་ངག་བཏོན། །
ལུག་དགུ་ཟོས་ན་ཤི་རན་ཟེར། །ཉེས་ཐང་དགུས་མིག་འབྲས་ཕྱུང་བས་ཟེར། །
དགྲ་ཐང་དགུས་རང་སྲོག་ཕུང་བས་ཟེར། །གཏམ་དེ་བས་བདེན་གཅིག་ག་ན་
ཡོད། །རྒྱང་མཐོང་དམར་ཡག་སྟག་རིས་ཅན། །བཅར་ན་ཝ་མོ་རྔ་རྒྱང་ཅན། །
མ་བཅར་བྱང་འབྲོང་རུ་ཐུར་ཅན། །བཅར་ན་གླང་རྒན་འབོད་ངར་ཅན། །མ་
མཐོང་འདན་མ་རྒྱང་གྲགས་ཅན། །བཅར་ན་མི་རྒན་ཧམ་པ་ཅན། །ཁྱོད་དང་
ང་རང་གཉིས་པོ་དེ། །དང་པོ་ཉག་ཕྲན་མདའ་ལ་འགྲན། །སྐྱེན་པོ་ཡིན་པ་འདྲ་
འདྲ་རེད། །སྐྱེན་ཐག་ཆོད་སུ་རེད་ད་ལྟ་ལྟ། །དེ་ནས་ཁྲ་རིང་མདུང་ལ་འགྲན། །
སྟོབས་མྱུར་སློབ་རྩོན་འདྲ་འདྲ་ལ། །རྩལ་འཁྲུལ་འཁོར་སུ་ཆེ་ད་རེས་ལྟ། །དེ་
ནས་ངར་མ་མཚོན་ལ་འགྲན། །ངར་ཆེན་རྣོ་རྟགས་འདྲ་འདྲ་ལ། །དཔའ་ཡང་
རྒོད་སུ་རེད་ད་རེས་ལྟ། །ཁ་སང་ཁར་གྱི་ཉི་མ་ལ། །མ་བསྡད་ཨ་ཕོ་ཇག་ལ་
སོང་། །གླིང་ཕྲུག་དགྲ་ལྷའི་འབུམ་སྒར་ནས། །ཨ་ཆེན་ཧོར་དམག་ཡིན་པས་
ཟེར། །འཕྲུ་ནག་ཅན་གྱི་རྟ་མི་ཞིག །འགྲན་འདོད་གདོང་ལ་ཆས་ནས་བྱུང་། །
མགོ་དར་འཕྲུ་ཤ་རེ་ཕྱི་རུ་བསྡམ། །མ་ཟད་སྒར་ལ་ཐོག་རྫིས་བཏང་། །རལ་
ནག་སེར་བས་བརྡུང་འདྲ་བྱས། །ཡིན་ན་དཔའ་བོ་དེ་འདྲ་ཡིན། །ད་རེས་ཚེ་
ཟད་སྔོན་པོ་སྐྱ། །ལམ་ག ཤིན་ལམ་མ་གཏོགས་འགྲོ་ས་མེད། །ལྷ་བླ་མ་མ་
གཏོགས་རེ་ས་མེད། །དཔོན་ཆོས་རྒྱལ་མ་གཏོགས་ཞུ་ས་མེད། །ཁྱོད་དགའ་དོ་
བསམ་སོ་སྡུག་དོ་བསམ། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་
མེད། །
ཟེར་ཏེ་ཁོས་མི་འདི་འདན་མ་ཡིན་ལས་ཆེ་མིན་ཀྱང་དཔའ་རྟུལ་དྲག་དྲག་་་
གཅིག་ཡིན་པ་ཐག་ཆོད་པས་འདི་ལ་ཁ་ཚིག་ཅི་འདུག་ལྟ་དེ་ནས་རྙིང་མ་ལེན་་་་
ཆོག་བསམ་ཞིང་ཨེན་ཙམ་ལྷོད་པ་དང་། ཚ་ཞང་འདན་མ་བྱང་ཁྲ་དེས་འདོ་བ་
231



གོ་ར་ཚྭ་རྫོང་།
དངུལ་ཕྲུག་ལྡན་པའི་ཁ་འཐེན་ཏེ་མདའ་འདོན་གཞུ་འདོན་བྱས་ཤིང༌། ཐ་ལ་
དྲུག་འགྱུར་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནས་ཟངས་མདོག་དཔལ་གྱི་རི་བོ་ནས། །རྗེ་སངས་རྒྱས་གཉིས་པ་པདྨ་འབྱུང་།།
ཐུགས་མ་ཡེངས་འགྲོ་བའི་དོན་ལ་གཟིགས། །གནས་རྒྱ་གར་གྲུབ་བརྒྱའི་གདན་
ས་ནས། །མགོན་ས་ར་ཧ་ལ་གསོལ་བ་འདེབས། །བུ་མོས་གུས་ལྡན་པ་ཐུགས་
རྗེས་ཟུངས། །ས་འདིའི་ས་ངོ་མ་ཤེས་ན། །སྟག་གཟིག་ན་བཀྲ་གོང་མ་རེད། །
བྱང་ཡུལ་ཇོག་པའི་སྤྲང་སྒར་ནས། །བསམ་མེད་རག་པ་ཞོན་པའི་བུ། །ཤེལ་
ལུང་དུང་ཟླ་ཡིན་པས་ཟེར། །ཡིན་རྒྱུའི་བུ་དང་ཐུག་ལུགས་ལ། །གདོང་ལ་
ཕེབས་པ་བཀའ་དྲིན་ཆེ། །མི་མང་ཉོབ་བརྡུང་སྡིག་པའི་གཞི། །དེ་ནས་འདྲ་མ་
འདི་འདྲ་ཡོད། །རྩལ་ཆེན་ཁྱུང་གི་གཤོག་རྩལ་ལ། །ཐང་དཀར་འགྲན་པ་ཐུ་ལུ་
འཐོར། །འགྱིང་ཆེན་སེང་གེའི་མཆོངས་ལམ་ལ། །ཁྱི་ནག་ལྡིང་ན་གཡང་ལ་
ལྷུང་། །དམར་ཡག་སྟག་གི་མཆོངས་རྩལ་ལ། །ཝ་མོས་འགྲན་ན་གྲྭ་འཛུམ་
འཐོར། །གླིང་དཀར་དཔའ་རྟུལ་ཆས་ལམ་ལ། །བྱང་བློན་འགྲན་པ་མགོ་ལག་
ཤོར། །ཨ་རྫི་བྱང་མིའི་ཧམ་པ་ལ། །འཛམ་གླིང་གེ་སར་རྒྱལ་པོ་དེ། །རིགས་
གསུམ་མགོན་པོའི་རྣམ་འཕྲུལ་རེད། །རིགས་ལྔའི་ཐུགས་ཀྱི་སྐྱེ་བ་རེད། །གུ་རུ་
པདྨའི་རྣམ་སྤྲུལ་རེད། །དབུ་ནག་བོད་ཀྱི་སྐྱབས་གནས་རེད། །སངས་རྒྱས་
བསྟན་པའི་སྲོག་ཤིང་རེད། །བོད་ཀྱི་རྫོང་ཆེན་བཅོ་བརྒྱད་དང༌། །རྫོང་ཆུང་
དྲུག་དང་ཉེར་བཞི་དེ། །གེ་སར་རྒྱལ་པོའི་གཏེར་གནས་རེད། །གུ་རུ་པདྨའི་
སྦས་ལུང་རེད། །འཛམ་གླིང་མ་བསྒོས་ཐུན་མོང་རེད། །ཁྱོད་བྱང་ཡུལ་གཡང་གི་
ར་བ་ལ། །གུ་རུའི་སྦས་གཏེར་བཅུ་གསུམ་དེ། །གླིང་དཀར་མིན་པ་དབང་ལེ་
232
E-



ཁྲོ་ཐུང་སྐྲག་ནས་སྨྲེ་ངག་བཏོན།
-
མིན། །གེ་སར་མིན་པ་ལེན་ལེ་མིན། །ཁྱོད་བྱང་མིས་བཀག་དོན་ཅི་ལ་རེད། །
དེ་སྔོན་རྒྱལ་ཁབ་བཅུ་གཅིག་བཏུལ། །གཏེར་གནས་འདྲ་འདྲ་བཅུ་གཅིག་ཕབ། །
དཔའ་ཁྱོད་ལས་ལྷག་པ་མང་པོ་འདུག །དཔུང་བྱང་ལས་འཐུག་པ་མང་པོ་
འདུག །དཔའ་དེ་འདྲས་ངོ་ཡ་མ་བྱུང་ཟེར། །ཁྱོད་བྱང་མིའི་འགྲན་པ་ཡ་རེ་ང་།།
མགོ་འབུལ་གེ་སར་རྒྱལ་ལ་ཞུས། །ལུས་འབུལ་འདན་མ་བློན་ལ་གྱིས། །ཁྲ་ཡག་
རི་དང་སྔོན་མོའི་མཚོ། །གཏེར་ཁ་བཅུ་གསུམ་གླིང་ལ་ཕུལ། །བྱང་ཡུལ་གླིང་གི་
འབངས་ལ་བསྒྱུར། །ཆོས་ལོག་བོན་ཆོས་བན་ལ་བསྒྱུར། །ད་གང་བདེ་ལ་ཕྱི་མ་
སྐྱིད། །འདི་ཕྱི་དགེ་བ་ལག་པའི་མཐིལ། །དེ་བསམ་རང་ཚོད་རང་གིས་ཟུངས། །
ང་མི་རྒན་ཁྱོད་ལ་མི་ཞེད་དེ། །རྒས་ནས་འགྱོད་པ་སྡིག་ལ་འཛེམ། །ཅི་དགའ་
ཁྱོད་རང་ཞེ་ལ་སྐོར། །བརྒྱ་ལ་མི་འདུག་འགྲན་བསམ་ན། །གླག་རོག་རྒྱས་རྒས་
ཀྱང་གཤོག་རྩལ་ཆེ། །བྱ་ནེ་ལེས་མི་འགྲན་གདེང་ཞིག་ཡོད། །སྤྱང་ཨ་ཐང་རྒས་
ཀྱང་བང་རྩལ་ལྡན། །ཁྱི་ཞེ་འུས་མི་འགྲན་གདེང་ཞིག་ཡོད། །བློན་འདན་མ་
རྒས་ཀྱང་དཔའ་རྩལ་ཆེ། །ཁྱོད་བྱང་བློན་མི་འགྲན་གདེང་ཞིག་ཡོད། །རྒས་ཡ་
ཐོད་གཉེར་མའི་བང་རིམ་དེས། །སྒུག་ན་རྫོང་ཆེན་བཅོ་བརྒྱད་བསྒུག །སྐྲ་ཡར་
སྐྱེས་དུང་གི་ལོ་མ་དེས། །རྒས་ཚེ་རིང་གྲུབ་པ་ཐོབ་པའི་རྟགས། །ཁྱོད་མ་ཤེས་
སྣང་ཆུང་ཞེ་རེ་ཁྲེལ། །གེ་སར་སྟོབས་ལ་འགྲན་མི་ལ། །དྲང་སྲོང་ལྷ་ཡི་སྟོབས་
ཤུགས་དགོས། །ལས་དེ་མིན་འགྲན་པ་ཤ་རེ་ཚ། །གླིང་དཀར་དཔུང་ལ་འགྲན་
མི་དེ། །གྲངས་ལ་ནམ་མཁའི་སྐར་ལྟར་དགོས། །དཔའ་རྟུལ་གདོང་ལ་འགྲན་མི་
ལ། །སྲོག་མེད་ལྕགས་ཀྱི་བུ་ཆུང་དགོས། །ལས་དེ་མིན་འགྲན་པ་ཤ་རེ་ཚ། །ཁ་
སང་ཉི་མའི་གདོང་གང་ལ། །བྱང་བློན་གཡུ་འབྲུག་དགྲ་འདུལ་ཁོས། །མི་འོང་
འགྲན་འདོད་གླིང་ལ་ཆས། །རུ་འདྲེན་ཁྲ་མོ་འགའ་རེ་བཅོམ། །ཐ་མ་འདན་མ་
233



གོ་ར་ཚྭ་རྫོང་།
ང་དང་འཕྲད། །ཝ་རྔ་མ་ཤ་རེ་སྒར་ལ་བྲོས། །དཔའ་རྒོད་མདོག་ཁ་པོ་ངོ་རེ་ཚ། །
དུས་དེ་རིང་མེད་ལ་ག་ན་ཐལ། །མདའ་ཉག་ཕྲན་རང་དབང་ཐོབ་ལ་དེ། །ང་
འདན་མའི་གོང་ལ་ཡོད་བསམ་མེད། །གཡོན་ནས་ལེན་པའི་མཆོག་དཀར་གཞུ། །
གཞུ་ཡར་མཆོག་ཕོ་འབྲུག་རྭ་ལ་བྱས། །མར་མཆོག་འབྲོང་རྒོད་རྭ་ལ་བྱས། །
འཆང་བཟུང་ཐལ་དཀར་མཆེ་བས་བྱས། །བཀུག་ན་སྡེ་བརྒྱད་བྲན་ལ་ཁོལ། །
བཏང་ན་རྡོ་རྗེའི་བྲག་རི་གཏོར། །གཞུ་མོས་འབྲུག་སྒྲ་འུ་རུ་རུ། །གཡས་ནས་
འདོན་པའི་ཉག་ཕྲན་མདའ། །སྨྱུག་ཚིགས་གསུམ་ཚ་བ་རོང་ནས་འཐུས། །ཉིན་
ལ་སྐྱེས་པའི་གསེར་སྨྱུག་མིན། །ཆུ་ལ་སྐྱེས་པའི་སེང་སྔོན་མིན། །བྲག་དམར་
ལོགས་ཀྱི་ལྕགས་སྨྱུག་ཡིན། །སྨྱུག་རྒོད་སེ་ཕ་རུ་ལུ་ལ། །རི་རབ་ཁྱུང་གི་སྒྲོ་
གཤོག་གཅིག །ཐང་དཀར་རྒོད་པོའི་དར་གཤོག་གཉིས། །སྲིན་བྱ་འུག་པའི་
གསེར་གཤོག་གསུམ། །མདའ་མོ་མཆོང་བའི་གཤོག་རྩལ་བྱས། །ལྟོང་ཁ་དམར་
པོ་མཚལ་གྱིས་བརྒྱན། །ཕོ་ངོ་བཙན་ལས་དམར་བའི་རྟགས། །མགུལ་དཀྲིས་
སྔོན་མོ་གཡུ་ལས་བྱས། །མི་རྒྱུད་ལྷ་ནས་ཆད་པའི་རྟགས། །སྐྱུག་དཀྲིས་ས་ལེ་
སྦྲུམ་ལས་བྱས། །དགྲ་ཁྲག་ཧུབ་ཀྱིས་དྲངས་པའི་རྟགས། །མདེལ་སྣེ་སེ་རོང་
ལྕགས་ལས་བྱས། །དགྲ་སྙིང་ཧ་ལ་འཕེན་པའི་རྟགས། །ཐབས་ཤེས་གཉིས་ཀྱིས་
མཐེབ་ལ་སྤྲད། །སྙིང་གི་དཀྱིལ་དུ་ཧོ་མ་ཡ། །རླུང་སེམས་མི་རྟག་ཕ་རོལ་
བཏང་། །གོ་ན་རྣ་བའི་དཀྱིལ་ལ་ཞོག །མ་གོ་གླུ་ལ་འགྲེལ་བ་མེད། ། །
ཅེས་གླུ་དེ་ལྟར་བླངས་ཤིང་མདའ་དེ་སྤྲིང་བས་གློག་འཁྱུག་པ་ལྟར་གྱི་ཁོའི་་་
བྲང་ལ་ཐེབས་ཀྱང་ཁོ་འ དུལ་བའི་དུས་ལ་མ་བབ་པས་གོ་ཁྲབ་གཏོར་བ་ལས་་་་་
མཚོན་མ་སོང་། མདའ་ཟེར་གྱིས་རྟ་ལས་ལྷུང་བས་གླིང་པ་རྣམས་ཀྱིས་ཀི་བཏབ་
སྟེ་བྱུང་བར་བྱང་མི་རྣམས་ཀྱིས་ངེས་པར་གྲོངས་སོང་སྙམ་པའི་སྐབས། ཁོ་དྲན་
234



ཁྲོ་ཐུང་སྐྲག་ནས་སྨྲེ་ངག་བཏོན།
པ་སོར་ཆུད་དེ་རྟ་གོང་དུ་བུད་ནས་གླིང་དམག་མང་པོ་བཅོམ་པ་དང༌། འདན་
མ་ཡང་སྒར་ལ་མཆོངས་ཏེ་བྱང་དམག་མང་པོ་བཅོམ་ཞིང་འགྲོ་བའི་དུས་སུ་སྟག་་
རི་ཀླུ་བདུད་ཡ་མེད་དེ་འདོ་བ་མུན་པའི་མདངས་ལྡན་དེ་བང་མ་འདུར་གྱི་ངང་་་་
ནས་འདན་མ་ལ་རྒྱུག་མདུང་ཁྲ་རིང་ངར་མ་དེ་ལ་འབྲོང་རྒོད་ངར་མའི་སྙིང་ཐག་
འདོམ་ལྔ་ཡོད་པ་དེ་བར་སྣང་ནས་སྐར་མདའ་རྒྱུ་བ་ལྟར་འཕངས་བྱུང་བར་་་་་་
འདན་མ་གཡས་ལ་འགྱུར་ཙམ་བྱས་པས་དཔུང་ཟུར་ནས་ཤུགས་སྒྲ་བཅས་རྒྱབ་་་་
ཏུ་རུ་འདྲེན་དཔའ་རྒོད་འབུམ་ལུ་ཡོད་པའི་བྲང་ལ་ཐེབས་ཏེ་བཀྲོངས། དེ་ནས་
འདན་མས་ལྕགས་མདའ་གླག་སྒྲོ་མ་ཞིག་གཞུ་རྒྱུད་ལ་དྲངས་ཏེ་འཕངས་པས་་་་་་
ཁོའི་སྙིང་ཁར་ཐེབས་པ་རྒྱབ་ཀྱི་སོག་བར་ནས་མདེའུ་ཐལ་གྱིས་བུད་དེ་བྱུང་ཡང་་
ཁོ་ངར་ཆེན་གྱིས་ཤི་མ་ནུས་པ་འདན་མའི་སྟེང་དུ་རལ་གྲི་ཕྱར་ཞིང་མཆོངས་བྱུང་
བར་འདན་མས་ཀྱང་རལ་གྲི་ཤུབས་ནས་ཕྱུང་སྟེ་ལན་གཉིས་རེ་གཡུག་རེས་བྱས་་་
པས་འདན་མའི་གྲི་དེ་ཁོའི་སྤྱི་བོར་ཐེབས་པས་ཀ་ལི་ཕ་ཚད་དུ་འཕང་ཞིང་རྟ་་་་་
ལས་ལྷུང་བས་མགོ་འཕྲུ་བླང་ཞིང་བྱང་དམག་མང་པོ་བཅོམ་པའི་སྐབས། ཡང་
ལྷོ་ཕྱོགས་ནས་གདོང་བཙན་ཨ་དཔལ་དེས་འདོ་བ་གཡུ་བྱ་རྟིས་སྔོན་དེ་ཁ་དཀྲུག་་
ཤིང་བྱ་ཁུ་བྱུག་ཤིང་ཁར་འགྲིམ་འདྲ་བྱས་ཏེ། བྱང་དམག་རྣམས་སྤྱང་མོས་ལུག་
ཁྱུ་དཀྲུག་པ་ལྟར་བྱས་ཤིང་བསད་རྨས་མང་པོ་བྱས་པའི་སྐབས་དེར། གླིང་
དམག་གི་དཔའ་བོ་རུ་འདྲེན་རྣམས་ཀྱང་གཅིག་རྗེས་གཉིས་མཆོང་གིས་བྱང་་་་་་་
དམག་དང་དཔུང་བསྲེས་ཏེ་མདའ་མཚོན་སེར་བ་ལྟར་ཕབ་སྟེ་འཁྲུག་པས་བྱང་་་་
དམག་བཞི་བརྒྱ་ཙམ་བསད། ཚུར་ཡང་གླིང་དམག་བརྒྱ་ཙམ་གྲོངས་ཏེ་ཤུགས་
ཆེར་འཁྲུགས་པས། དེ་ཕྱོགས་སུ་བློན་གཡུ་འབྲུག་གཙོ་བོར་གྱུར་པའི་སྟག་རི་
རྣམས་ནས་ལན་བཏབ་ཅིང་འཁྲུག་འཁྲུག་ལོང་ལོང་སྐབས་དེར། གདོང་བཙན་
235
EE



གོ་ར་ཚྭ་རྫོང་།
དང་གཡུ་འབྲུག་གཉིས་གདོང་འཕྲད་པས་དང་པོ་མདའ་འཐབ་ཇ་ཡུན་ཙམ་བྱས་
ཀྱང་ཕར་ཚུར་སུ་ལ་ཡང་མ་གནོད། དེ་ནས་གཡུ་འབྲུག་དེས་རལ་གྲི་རྡོ་ཆོད་
ངར་མའི་དཔའ་དམ་ལ་འཆང་སྟེ་རྟ་ཁ་བགག་ཡོབ་ཆེན་མནན་ནས། ཡ་འོ་ན་
དཔའ་རྟུལ་རྟ་སྔོན་ཅན། །དཔའ་འགྲན་རྟིང་མ་སུ་ཆེ་ལྟ། །ང་དཔའ་བོའི་གླུ་ལ་
ཚུར་ཉོན་དང་། །དོན་ཡིན་ལུགས་འདྲ་མ་འདི་འདྲ་ཡོད་ཟེར་ཏེ་བྱང་ཀླུ་དཔའ་
བོས་ཤ་ཟ་རིང་མོ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་འབུམ་པའི་གཞལ་ཡས་ཀྱི། །ཁྲི་གདུགས་ཉི་མའི་གུར་ཁང་ནས། །ལྷ་
ཆེན་འབར་བ་སྟོབས་དང་ལྡན། །རྒྱལ་པོའི་དབུ་འཕང་དགུང་ལ་བསྟོད། །བར་
སྣང་ཡངས་པའི་སྟོང་ལམ་ནས། །ལྷོ་སྤྲིན་ཕྱུག་མོའི་ཁོང་སེང་ནས། །སྒོ་སྲུང་ཧ་
བ་དྲག་རྩལ་ཅན། །རང་ཤོག་བུ་རྟའི་ཁ་འཛིན་གྱིས། །རྡོ་རྗེའི་བྲག་རིའི་ཁོང་
སེང་གི། །གོ་རའི་བྲག་དམར་ལེབ་ཆེན་ནས། །ཟངས་ཡག་བཙན་རྒོད་ཆེན་པོ་
མཁྱེན། །དེ་རིང་དཔའ་བོའི་དཔུང་སྐྱོར་མཛོད། །ས་འདི་བྱང་སྟག་ས་བར་ལ། །
ན་བཀྲ་གོང་མ་མི་ཟེར་རམ། །ང་འདྲ་ཁྱོད་ཀྱིས་མ་ཤེས་ན། །ཁྲོས་ན་ལན་མེད་
འཆི་བདག་བུ། །རྒྱུགས་ན་ཟིན་མེད་ཤ་ཟན་རྟ། །གཡུག་ན་ཐར་མེད་རྡོ་ཆོད་གི།།
དམག་དཔོན་གཡུ་འབྲུག་དགྲ་འདུལ་ཟེར། །གླིང་རུས་མ་ཤེས་ཡོད་ཚོད་མིན། །
ཁ་ཉིན་ཁར་གྱི་ཉི་མ་ལ། །གླིང་རུའི་སྒར་ལ་རྟིང་མ་ཆས། །སྟག་རོང་སྒར་ལ་
ཐོག་རྫིས་བཏང་། །དཔའ་རྟུལ་མི་གཉིས་མཚོན་ལ་དྲངས། །ཁྲབ་མ་ལྔ་བཅུ་
ཐང་ལ་བརྡབ། །ལྷ་རྒོད་བྱ་ཆེན་ཝ་བྲོས་བཏང༌། །དེ་ནས་འདན་མའི་སྒར་དེ་
དཀྲུག །དཔའ་རྟུལ་མི་དམར་རྟ་དམར་སྐྱ། །རལ་གྲི་ངར་མས་ཁམ་བགོས་བྱས།།
དམག་མང་སུམ་ཅུ་ཆམ་ལ་ཕབ། །བློན་ཆེན་འདན་མ་ཡིན་པས་ཟེར། །ཆེ་
236



---
-
ཁྲོ་ཐུང་སྐྲག་ནས་སྨྲེ་ངག་བཏོན།
འདོད་ཧམ་གཏམ་ཤ་ར་ར། །སྐྱེན་པོའི་མདའ་ཡིས་རྟ་ལས་ཕབ། །ཁ་ས་སྐྱོ་ཕ་
ལེ་སྒར་ལ་བྲོས། །མ་བསྡད་གཡས་རུའི་སྒར་དཀྱིལ་གཤག ཟག་ཁྲ་ཞོན་པའི་
ཧམ་པ་ཅན། །ང་ཅག་གདོང་ལ་ཤར་རེ་བྱུང་། །ཡང་གཅིག་རལ་གྲིའི་ངར་ལ་
དྲངས། །དམག་མང་རྩིས་མེད་ཐང་ལ་བརྡབ། །དཔའ་བོས་སྙིང་རྗེ་ཅི་བྱས་རེད།
དཔེ་དང་འདྲ་མ་ཨེ་འདྲ་ཡོད། །དམར་སེར་རབ་བྱུང་བཙུན་པའི་ཚོགས། །མདོ་
སྔགས་རྒྱུད་ལུང་མ་ཤེས་གོང་། །ཆོས་ཆགས་སྡང་གྲུབ་མཐའི་ལ་རྒྱ་རྩོད། །
དཀོར་ཟ་མ་གཉིས་ལ་བསོག་འཇོག་བྱེད། །འཁོར་བ་ཡར་འདྲེན་ཕར་ར་ཞོག །
རང་ཉིད་གར་འགྲོ་ཨེ་མ་ཧོ། །དུང་ཏོག་ཅན་གྱི་དཔོན་པོ་ཚོ། །དགེ་བཅུའི་བླང་
དོར་མ་ཤེས་པར། །ཉེ་རིང་དབྱེ་བའི་ཕྱོགས་ཆེའི་ཁྲིམས། །ལྐོག་ཟས་རྒྱུ་ནོར་
གང་ཐོབ་སྤྱོད། །རང་དོན་འགྲུབ་པ་ཕར་ར་ཞོག །ངོ་ཚ་རྨ་ཕབ་ཨེ་མ་ཧོ། །
གླིང་དཀར་གེ་སར་དཔའ་རྟུལ་དཔུང་། །དགེ་སྡིག་དབྱེ་བ་མ་ཤེས་པར། །མི་
དགོས་དགྲ་ཇག་ཤ་ར་ར། །རྒྱུ་ཟས་ནོར་གཉིས་ལ་ཧམ་འཕྲོག་བྱེད། །གླིང་བྱུས་
ཕན་པ་ཕར་ར་ཞོག །ཐ་མ་གླིང་བྱུས་ཨ་ཙ་མ། །ད་རེས་ཉི་མའི་དུས་ཚོད་ལ། །
གསོད་རེས་ཁྲ་མོ་གླིང་ལ་བབས། །བསད་མི་བྱང་ཡུལ་དཔུང་ལ་བབས། །ཤོར་
རེས་ཁྲ་མོ་གླིང་ལ་བབས། །ཟ་རེས་བྱང་ཡུལ་རྒྱལ་ལ་བབས། །གླིང་དཀར་མི་
དགོས་དེ་དགོས་རེད། །ཇོ་རུ་མི་བྱེད་དགུ་བྱེད་རེད། །དོན་མེད་བྱང་ལ་ཅི་ལ་
རྒོལ། །ཉེས་མེད་དམར་བསད་ཅི་ལ་བཏང་། །དགྲ་ལན་པོ་མེད་ན་ཝ་མོ་རེད། །
ཟས་ལན་པོ་མེད་ན་དུར་རྒྱག་ཟེར། །ལེ་ལེན་རྔ་ལྕགས་མ་སྤྲད་ན། །བྱང་བློན་
མིན་པའི་རྟགས་ལ་ཞོག །ད་ལྟ་གདོང་ཐུགས་སྔོན་པོ་སྐྱ། །སུ་དང་གང་གིས་
དཔའ་རྟུལ་ཡིན། །ང་དང་ཁྱོད་གཉིས་ལས་ཀྱིས་འབྲེལ། །མ་ཟུར་གདོང་ལ་
བཅར་ནས་ཤོག །ཚེ་ལ་འདོམ་འཇལ་ཤ་རེ་ཚ། །སྲོག་ལ་ཉོ་ཚོང་སྙིང་རེ་རྗེ། །
237



གོ་ར་ཚྭ་རྫོང་།
འགྱོད་པས་མི་ཕན་ལས་ཀྱིས་དེད། །མང་པོ་བཤད་ནས་དགོས་པ་མེད། །ཁྱོད་
རང་ཡིད་ལ་དེ་འདྲ་ཞོག །
ཅེས་ཟེར་ཞིང་གོ་བཟུང་ནས་ཁོའི་སེམས་པར་མི་འདི་ལ་ཁ་ཚིག་ཅི་འདུག་་་
དང་ཁོ་རང་གང་ཡིན་གྱི་ལན་ཞིག་བསྒུག་དེ་ནས་རྟིང་མ་ལེན་ཆོག་བསམ་སྟེ་ཅུང་
ཙམ་ལྷོད་པ་དང་མཉམ་དུ་གདོང་བཙན་པོ་དཔོན་གྱི་ཨ་དཔལ་དེས། འདོ་བ་
གཡུ་བྱ་རྟིས་སྔོན་གྱི་ཁ་ཅུང་འཐེན་ཏེ། ཡ་ཁོ་རེ་བྱང་བློན་སྡར་མའི་བུ། ཁྱོད་དེ་
འདྲའི་རྒོད་པོའི་ཡང་རྩེ་ཞིག་ཡིན་ན་ང་ཡི་གླུ་འདི་ཉོན་དང་། དེ་ནས་དཔའ་བོ་
སུ་རེད་རིམ་གྱིས་ཤེས་ཟེར་ཏེ། གདོང་པ་བཙན་གྱི་བཤོས་བུ་ལྟར་དམར་པོར་
གྱུར་ཅིང་རལ་གྲིའི་དཔའ་དམ་ལ་འཆང་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དཔའ་སེང་དགྲ་ལྷ་དུང་གྲགས་དང་། །གཉན་སྟག་བེག་རྩེ་ལ་སོགས་མཁྱེན། །
གླིང་དཀར་བུ་རྟ་དར་བར་ཤོག །ས་འདི་སྟག་གཟིག་ན་བཀྲ་གོང༌། །བྱང་སྒར་
ཇག་པའི་ཀླུ་སྒར་རེད། །ང་འདྲ་ཁྱོད་ཀྱིས་མ་ཤེས་ན། །སྟོད་གླིང་གསེར་པའི་
དཔའ་རྟུལ་ལ། །གདོང་སྐྱེས་པ་ཅན་གྱི་བུ་རྒྱུད་ལ། །གདོང་བཙན་སྣང་ངུ་ཨ་
དཔལ་ཟེར། །སྟོད་གླིང་གསེར་པའི་ལས་དམག་ལ། །མགོ་མི་ཤོར་བཙན་གྱི་
དཔོན་པོ་དེ། །གསེར་པའི་ཉི་མ་འབུམ་ཐུབ་ཡོད། །མཇུག་མི་ལུས་མཐའ་ནས་
སྐྱོར་མི་དེ། །ང་གདོང་བཙན་མིན་པ་སུ་ཞིག་ཡོད། །དཔའ་ལ་ལན་མེད་ཨ་
དཔལ་ཟེར། །མགྱོགས་ལ་ཟིན་མེད་གཡུ་བྱ་ཟེར། །མཚོན་ལ་ལན་མེད་ཁྲག་
འཐུང་ཟེར། །དཔའ་གཡུ་འབྲུག་བཞིན་དུ་ཀུན་ལ་གྲགས། །ལག་ཐོག་དམར་
བཞིན་དུ་བྲག་རི་གཏོར། །དཔའ་རྒྱ་སྟག་བཞིན་དུ་ཤ་དམར་ཟོས། །ཡིན་ན་
དཔའ་བོ་དེ་འདྲ་ཡིན། །ཨ་རྫི་བྱང་མིའི་ཧམ་པ་ལ། །དབུས་ཀྱི་རི་རབ་ལྷུན་པོ་
238



ཁྲོ་ཐུང་སྐྲག་ནས་སྨྲེ་ངག་བཏོན།
ལ། །ས་ངན་བྲག་རིས་ག་ནས་འགྲན། །བྱང་གི་གནམ་མཚོ་ཕྱུག་མོ་ལ། །ཆབ་
ལུང་ཀོ་མོས་ག་ནས་འགྲན། །འཛམ་གླིང་གེ་སར་རྒྱལ་པོ་ལ། །བྱང་སྟོད་གོ་རས་
ག་ན ས་འགྲན། །དང་པོ་ཉེས་མེད་རྟ་རྐུ་བཙུག །བར་དུ་གླིང་ལ་བྱང་དམག་
དྲངས། །ཐ་མ་སྟག་གཟིག་ཡུལ་ལ་བབས། །དཔའ་རྟུལ་ལས་དམག་མཚོན་ལ་
སྦྱར། །མ་བྱས་ཚོད་མེད་བྱང་གིས་བྱས། །ཁྱོད་བྱང་མིས་བྱས་པ་ཚོད་མེད་རེད། །
གླིང་རུས་མི་བྱེད་ཀ་མེད་རེད། །དགྲ་ལ་ལག་གཡུག་བྱང་གིས་བྱས། །ཁྱོད་ལ་སྒོ་
སྐྱེས་བྱང་གིས་བྱས། །སྤྲིན་ནག་ཟུར་ནས་གཡུ་འབྲུག་ལྡིར། །གནམ་ལྕགས་སེར་
རྒོད་ལྷོ་རོང་འགྲིམ། །འབྲས་དྲུག་བཞག་བསམ་ཡིད་ལ་མེད། །གཡས་རིའི་འགོ་
ནས་སྤྱང་མོ་མཆོངས། །སྡེར་བཞི་བསྒྲད་པས་ལུང་གསུམ་ཉུལ། །གཡང་དཀར་
བཞག་བསམ་ཡིད་ལ་མེད། །གླིང་དཀར་ཡུལ་ནས་དཔའ་རྟུལ་ཆས། །རྒྱལ་
དགུའི་ལས་དམག་དཔུང་ལ་བརྫང་། །བྱང་ཡུལ་བཞག་བསམ་ཞེ་ལ་མེད། །དེ་
རིང་ཁྱོད་དང་ང་རང་གཉིས། །དཔའ་བོ་བཏགས་པ་འདྲ་འདྲ་ལ། །ཡང་དག་
སུ་རེད་ད་རེས་ལྟ། །མང་པོ་བཤད་པ་ཨ་དགོས་ཆུང༌། །
ཞེས་གླུ་དེ་ལྟར་བླངས་ཤིང་ཁོང་གཉིས་ཕར་ཚུར་མཆོང་སྟེ་རལ་འགྲན་ཇ་་་་
ཡུན་ཙམ་བྱས་ཀྱང་ཕར་ཚུར་མཚོན་གྱིས་མ་ཆོད་པ་དེ་ནས་རལ་གྲི་ཤུབས་ལ་་་་་
དྲངས་ཏེ་ཁྲབ་ཆེན་དཔུང་འཛིང་ཡུད་ཙམ་བྱས་ཀྱང་དབྱེར་མ་ཆོད་པས་ཐང་་་་་་
ཆད་དེ་གཉིས་ཀ་རྟ་ཐོག་ལ་བུད་ནས་དམག་ཁྲོད་དེར་རྒྱུག་ཅིང་མི་རྟ་བརྒྱ་སྐོར་་་
ཙམ་ཤི་རྨས་བཏང་བའི་དུས་སུ་སྟག་རི་སྡེ་པ་ལྷ་དབང་གྲགས་པ་དེས་གླིང་དམག་
བཅོ་ལྔ་ཙམ་མཚོན་ལ་དྲངས་ཤིང་བྱུང་བར། གདོང་བཙན་དང་གདོང་འཕྲད་
པས་དང་པོ་མདའ་འགྲན་ཐུང་ཙམ་བྱས་ཀྱང་ཕམ་རྒྱལ་མ་བྱུང༌། དེ་ནས་རལ་
འགྲན་བྱས་པས་གྲི་ལན་གསུམ་པའི་ཐོག་གདོང་བཙན་གྱི་རལ་གྲིའི་སོ་ཁ་གཉན་་་
239



གོ་ར་ཚྭ་རྫོང་།
སྟག་གིས་འཚོས་ནས་ཡོད་པས་ཁོའི་ཕྲག་གོང་གཡོན་པའི་གོང་ལ་ཐེབས་པས་་་་་་
བྲང་མདོ་བར་དམར་ཧར་གྱིས་གཤག་ཀྱང་ཁོས་ངར་ཆེན་གྱིས་གྲི་གཅིག་གདོང་་་་
བཙན་ལ་གཡུག་བྱུང་བས་ཁྲབ་གོས་ཧྲུག་གེར་བཏང་། ཡང་ཕར་གཅིག་བཏབ་
པས་གཡས་ཀྱི་ཕྲག་པའི་གོང་ལ་ཐེབས་པས་གཤག་ཅིང་རྟ་ལས་ལྷུང་ནས་མགོ་་་་
འཕྲུ་གོང་ལེན་བྱས་ཤིང་བྱང་དམག་མང་པོ་ཆག་ཉིལ་དུ་བཏང་། དེའི་དུས་སུ་
ཉིན་རྫོང་དཔོན་དང་། འབྲོང་ཕྲུག་རྒོད་རྒྱལ་གྲགས་པ་གཉིས་ཀྱིས་ནུབ་ཕྱོགས་
ནས་བྱང་དམག་བརྒྱ་ཙམ་རལ་གྲིའི་ངར་ལ་དྲངས་ཏེ་འགྲོ་མུས་དེར། སྟག་རི་
ཐོག་རྩལ་རྒོད་པོ་དང༌། སྟག་རི་གཙང་པ་སྟོབས་ལྡན། སྟག་རི་དོམ་གྱི་དཔལ་
ལྡན་རྒོད་པོ་གསུམ་ནས་གླིང་དམག་བཞི་བཅུ་ཙམ་མདའ་མཚོན་གྱི་ངར་ལ་་་་་་་
དྲངས་ཏེ། ཁོང་གཉིས་ཀྱི་གདོང་དུ་གླུ་ལེན་སོགས་ཅི་ཡང་མེད་པར་མཆོངས་
བྱུང་བ། མདུང་འགྲན་ཐུང་ཙམ་བྱས་ཀྱང་ཕམ་རྒྱལ་མ་བྱུང་བར་དེ་ནས་གྲི་
འཛིང་མཐར། རྒོད་རྒྱལ་དཔོན་གྱི་རལ་གྲི་དེ་སྟག་རི་ཐོག་རྒོད་ཀྱི་སྐེ་ལ་ཐེབས་
པས་མགོ་བོ་སྙེ་མགོ་བཅད་པ་ལྟར་འཕང་ཡང་མགོ་མེད་ཀྱི་ལུས་ས་ལ་ཨན་ཙམ་་་་
མ་ལྷུང་བར་ད་རུང་གྲི་གཡུག་གཡུག་ལན་གཉིས་ཙམ་ཐོག་ཕུང་པོ་རྟ་ལས་ལྷུང་སྟེ་
མགོ་འཕྲུ་བླངས། སྟག་རི་གཙང་པ་སྟོབས་ལྡན་དང་། ཉིན་རྫོང་དཔོན་གཉིས་
རལ་གྲི་ལན་དགུ་རེ་གཡུག་རེས་བྱས་པའི་མཐར་ཉིན་རྫོང་གི་རལ་གྲི་དེ་ཁོའི་བྲང་
ལ་ཐེབས་པས་ལྷ་སྒོ་ཕྱེས་པ་ལྟར་གཤག་ཀྱང་ཁོས་ངར་ཆེན་གྱིས་གྲི་ཕྱིར་འཕེལ་་་་་
བྱས་ཤིང་སྟེང་དུ་སྦར་མོ་ལྡེང་སྟེ་བྱུང་བ་དང་། ཡང་གཅིག་བཏབ་པས་ཕྲག་
གོང་ལ་ཐེབས་པས་ཕྱེད་གཤག་གིས་རྟ་ལས་ལྷུང་སྟེ་མགོ་འཕྲུ་བླངས། དེ་ནས་
དོམ་གྱི་དཔལ་ལྡན་རྒོད་པོ་དེས་རྒོད་རྒྱལ་ལ་ཉེར་བཅར་གྱིས་གྲི་གཉིས་བཏབ་་་་་
བྱུང་བས་ཁྲབ་གོས་ཧྲུག་གེར་བཏང་། རྒོད་རྒྱལ་ནས་གྲི་ལན་གསུམ་བཏབ་པས་
240



ཁྲོ་ཐུང་སྐྲག་ནས་སྨྲེ་ངག་བཏོན།
，
རྗེས་མ་དེས་ཕྲག་པ་གཡོན་པའི་སྟེང་ནས་མདུན་ནུ་མའི་བར་དམར་ཧར་གྱིས་་་་
གཤག་པས་ཁོས་མཚོན་མི་འགྲོ་བར་ཤེས་ཏེ་རལ་གྲི་ས་ལ་འཕང་སྟེ་རྡོ་ལུག་གི་་་་
གྲོད་པ་ཙམ་ཞིག་བླངས་ཏེ་རྒོད་རྒྱལ་ལ་བརྒྱབ་པས་མི་རྟ་གཉིས་འཁྱོར་ལྡེམ་ལྡེམ་་
བྱུང་བར། སླར་ཡང་ངར་ཆེན་གྱིས་རལ་གྲི་གཅིག་བཏབ་པས་མགོ་ཁ་གཉིས་སུ་
བཏང་སྟེ་རྟ་ལས་ལྷུང་། དེ་ནས་མགོ་འཕྲུ་བླངས་ཏེ་ཁྲབ་མ་མང་པོ་བཅོམ། །
ཚུར་ཡང་གླིང་དམག་མང་པོ་བསད་དེ་བྱང་གླིང་གཉིས་བརྒྱ་ལུག་མ་བུ་འཕྲད་པ་་
ལྟར་མི་ཡི་ཀི་སྒྲ་མཚོན་གྱི་ཤུགས་སྒྲ་རྟ་ཡི་རྨིག་སྒྲ་བཅས་དང་རྨས་པ་རྣམས་ཀྱིས་་་
ཨ་ཚ་ཨ་ནའི་ངུ་འབོད་བསམ་གྱིས་མི་ཁྱབ་པ་གཤིན་རྗེའི་ཕོ་ཉས་དགེ་སྡིག་གི་་་་་
ཤན་འབྱེད་བྱས་པའི་སྒྲ་ལྟར་གྱུར་པའི་ཚེ་བྱང་ཕྱོགས་ནས་ལྷ་རྒོད་གཙོས་པའི་་་་
དཔའ་རྟུལ་རྣམས་ཀྱིས་བྱང་དམག་མང་པོ་བཅོམ་པའི་སྐབས་དེར། རྒོད་པོ་
གློག་ལྕམ་འཕར་མ། སྟག་རི་བདུད་པོ་ངོ་དམར་གོ་འཇོའི་མི་ཆུང་ལྷ་འབུམ། ཨ་
རིག་དཔའ་རྒོད་འབུམ་ལུ་བཅས་ནས་གདོང་བླངས་ཏེ་རལ་གྲི་མང་པོ་འདེབས་་་
རེས་བྱས་པས་ལྷ་རྒོད་ཀྱི་རྐང་ཤིང་མདུང་གྲི་ངར་མ་དེ་གོ་འཇོའི་ལྷ་འབུམ་ལ་་་་་
ཐེབས་ཏེ་བསད། སྟག་དམར་སྟོབ ས་ཆེན་གྱིས་ཕ་བོང་གཡག་གི་གྲོད་པ་ཙམ་
ཞིག་བརྒྱབ་པས་ཨ་རིག་དཔའ་རྒོད་མི་རྟ་གཉིས་ཆག་སེ་ཐར་རེ་བཏང་། བདུད་
པོ་ངོ་དམར་ལ་ཉི་རྒྱལ་ནས་མདུང་ཕུལ་བས་ལྟོ་བ་ལ་ཐེབས་ཏེ་བསད་པ་དང༌། །
སྟག་རི་གློག་ལྕམ་འཕར་མ་དེ་རྟ་གོང་ལ་བདུད་དེ་རྟ་ཁ་བཏང་ཞིང་གླིང་དམག་་་་
གི་ནང་དེར་མཆོངས་ནས་དམག་སུམ་ཅུ་ཙམ་རལ་གྲིའི་ངར་ལ་དྲངས་ཏེ་བྱུང་་་་་་
སྐབས། དཔའ་རྟུལ་རྣམས་ནས་བྱང་དམག་མང་པོ་བཅོམ་པ་དང་། མ་ཟད་
སྟག་རི་གཉིས་ཀྱང་ཤོར་བ་མཐོང་ནས་སྙིང་ལ་ཚེར་མ་ཟུག་པ་ལྟར་ང་རྒྱལ་དྲག་་་་
པོ་གློ་བུར་དུ་ལང་སྟེ། དཔུང་བའི་ཤ་རྒོད་རྒྱས་ཁྲག་གིས་ངོ་མདངས་ལོག ངོ་
241



གོར་ཚྭ་རྫོང་།
ནས་ཤ་འཕགས་རྒྱུག མ་ནེའི་ཨོག་ཤ་རྒྱས། མིག་རྩ་ཁྲག་གིས་གང་སྟེ་རལ་གྲིའི་
རྩེ་མོར་མི་ཁྲག་དམར་ཕྱར་ཕྱར་གྱིས་དགུང་དུ་སྦྱར་ཏེ་ལྷ་རྒོད་ཀྱི་གདོང་བཀག་་་
ཅིང་གླུ་འདི་བྱང་གླུ་ཤ་ཟ་ཁྲག་འཐུང་གི་ངག་རྟ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཉི་ཟླ་འབར་བའི་གཞལ་ཡས་ནས། །ལྷ་ཆེན་འབར་བ་དྲག་པོ་རྩལ། །མ་ཐུབ་
དགྲ་བོ་ཆམ་ལ་ཕོབ། །བར་སྣང་ལྷོ་སྤྲིན་ཁོང་སེང་ནས། །ཧ་བ་བཙན་བདུད་
གནས་ཀྱི་བདག །རང་ཤོག་བུ་རྟའི་སྡོང་གྲོགས་གྱིས། །ས་འདི་སྟག་གཟིག་ན་
བཀྲ་གོང༌། །ང་འདྲ་ཁྱོད་ཀྱིས་ཅི་ལ་ཤེས། །བྱང་ཡུལ་སྐྱིད་པའི་གཡང་ར་ནས། །
སྦྲ་རི་སྟོང་ཤོང་ནང་བཅུད་དེ། །གཡོན་རུ་དམག་གི་རུ་འཛིན་ལ། །སྟག་རི་གློག་
ལྕམ་འཕར་མ་ཟེར། །གླིང་རུས་མ་ཤེས་ཡོད་ཚོད་མིན། །རྗེས་གཅོད་ར་མདའ་
སོང་ཚུན་ནས། །མི་རེས་ངར་བའི་གླུ་རེ་བླངས། །རྟ་རེས་མགྱོགས་པའི་བང་རེ་
ངོམ། །ཨ་རྫི་གླིང་རུ་ཧམ་པ་ལ། །བྱང་དམག་གཤིན་རྗེའི་དམག་དཔུང་ལ། །
སྡིག་ཆེན་དཔུང་པ་ངོམ་ས་མེད། །བྱང་རྒྱལ་རི་རབ་མཁའ་ལྡིང་ལ། །དུག་ཅན་
ཁ་རླངས་ཐེབས་ལེ་མིན། །བྱང་བློན་རྒྱ་སྟག་ངར་མ་ལ། །དཔའ་རྟུལ་ཝ་མོས་
འགྲན་ལེ་མིན། །སྒར་ཟུར་ནས་གཤག་ཅིང་དཀྱིལ་ལ་གཏུག །སྟག་རི་མི་གཉིས་
དམར་བསད་བཏང་། །དཔུང་དམག་མང་པོ་ས་ལ་བརྡབ། །ཤ་ལན་ཤ་ལ་དགུ་
སྐོར་ལེན། །ཁྲག་ལན་དྲོད་མོ་ཧུབ་འཐུང་བྱེད། །ད་ལྟ་གདོང་ཐུག་དམར་པོ་སྐྱ། །
ལྷ་རྒོད་འབུམ་ལུ་མ་ཡིན་ནམ། །གླ་བ་རོག་པོ་ཐན་གྱི་རྒྱུད། །རྒྱུ་བྲག་བཤིག་པའི་
རྩ་བ་རེད། །སྤྱང་ཐང་སྔོན་མོ་མཆེ་སྡེར་ཅན། །བརྒྱ་ལུག་ཟ་བའི་གཤེད་མ་རེད། །
བྱང་ངན་རྐུན་པོ་སྟག་རོང་བུ། བྱང་རྟ་རྐུས་པའི་གཙོ་བོ་རེད། །དེ་རིང་ཁྱོད་
དང་ང་རང་གཉིས། །རྟིང་མ་སུ་ཆོད་དཔའ་བོ་ཡིན། །མང་པོ་བཤད་ནས་དགོས་
242



ཁྲོ་ཐུང་སྐྲག་ནས་སྨྲེ་ངག་བཏོན།
པ་མེད། །གོ་ན་རྣ་བའི་དཀྱིལ་ལ་ཞོག །མ་གོ་གཏམ་ལ་འདྲ་མ་ཡོད། །
ཅེས་གླུ་དེ་ལྟར་བླངས་ཏེ་རྒྱུགས་ཚད་པའི་སྐབས། སྟག་རོང་ལྷ་རྒོད་འབུམ་
ལུ་དེ་ངར་བའི་སྒོ་ནས་རྐང་ཤིང་མདུང་གྲི་ངར་མ་དེ་ཀླད་ལ་ཕྱར་ཞིང་གླུ་འདི་་་༌་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དམར་ནག་རོལ་པའི་གཞལ་ཡས་ནས། །དབང་ཆེན་རྟ་མཆོག་ཧེ་རུ་ཀ །སྟག་
རོང་བུ་ལ་ཁ་འཛིན་གྱིས། །གཉན་སྟག་བེག་རྩེ་བེ་ཧར་སོགས། །གཏན་དུ་སྒྲུབ་
པའི་ཕོ་ལྷ་རྣམས། །དགྲ་སྲོག་ཆོད་ལ་རྟིང་མ་ལོང་། །ས་འདི་སྟག་གཟིག་ན་
བཀྲ་གོང་། ང་འདྲ་ང་ངོ་མ་ཤེས་ན། །སྟག་རོང་མི་མཚོ་དམར་མོ་ནས། །ལྷ་
རྒོད་འབུམ་ལུ་དགྲ་ཡི་གཤེད། །སེང་ཆེན་རྒྱལ་པོའི་ནུ་བོ་ཡིན། །གླིང་དཀར་
ཡུལ་གྱི་ནོར་བུ་ཡིན། །རྙིང་མ་མ་ཞན་ཕ་ཡི་བུ། །ད་ནངས་ཞོགས་ཀྱི་རྟིང་མ་ལ། །
སྒར་ཤར་ནས་གཤག་ཅིང་ནུབ་ནས་ཕུད། །བརྒྱ་ཚོ་མང་པོ་ཁྲག་ལ་སྦྱར། །སྟོང་
ཚོ་མང་པོ་མགོ་ལག་བླངས། །སྟག་རི་མི་གཉིས་དམར་བསད་བཏང༌། །མགོ་
འཕྲུ་དཔའ་བོའི་རྟིང་མ་བླངས། །ཡིན་ན་དཔའ་བོ་དེ་འདྲ་ཡིན། །དེ་ནས་ཉོན་
དང་བྱང་གི་བློན། །གློག་ལྕམ་འཕར་མ་ཡིན་པས་ཟེར། །སྟོང་གཏམ་རྫ་ཆུ་ཧུར་
མ་ལ། །ཆུ་སྒྲ་ཆེ་ལ་འབབ་རྒྱུ་ཉུང་། །ལག་ལེན་ནམ་མཁའི་འཇའ་ཚོན་ལ། །
མཐོང་རྒྱུ་ཡོད་ལ་ལག་བཟུང་མེད། །ལུག་ཆུང་འབའ་སྒྲ་མ་ཆེ་དང་། །སྤྱང་ཐང་
སྔོན་མོ་ད་རེས་ཡོད། །ཤ་དམར་རི་ལུང་བཀང་བས་ཆོག །བྱིས་ཆུང་གཤོག་སྒྲ་
མ་ཆེ་དང༌། །ལྕགས་ཁྲ་ཧོར་པ་ད་རེས་ཡོད། །བྱིས་གཤོག་བར་སྣང་གཏོར་བས་
ཆོག །བྱང་མི་ངར་ངར་མ་བྱེད་དང༌། །ལན་མེད་དཔའ་རྟུལ་ད་རེས་ཡོད། །
མགོ་འཕྲུ་ནོམ་ལ་གཅོད་པས་ཆོག །ངའི་ལག་གི་རལ་གྲི་ངར་མ་འདི། །ལྕགས་
243



གོ་ར་ཚྭ་རྫོང་།
E
ནག་མ་གྲུབ་མཚོན་གཅིག་ཡིན། །མགར་བས་མ་བརྡུང་གྲི་ཞིག་ཡིན། །ཨ་གྲག་
རྫ་སྒོ་ཕྱེ་བའི་དུས། །ལྕགས་ཀྱི་ཕ་ཝཾ་གྲུ་བཞི་ནས། །གུ་རུས་སྦས་པའི་གཏེར་གྱི་
གྱི། །གེ་སར་རྒྱལ་པོས་གཏེར་ནས་བླངས། །དགྲ་ལན་མེད་གདོང་ལེན་དགོས་
པས་གསུང་། །ལྷ་རྒོད་དཔོན་ལ་གནང་ལེ་ཡིན། །དེ་རིང་ཁྱོད་ལ་ཧོ་མ་ཡཱ། །གོ་
ན་རྣ་བའི་རྒྱན་དུ་ཞོག། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཏེ་ཕར་ཚུར་རལ་འགྲན་ཡུན་རིང་བྱས་ཀྱང་ཕན་་་་་
ཚུན་སུ་ལ་ཡང་མཚོན་གྱིས་མ་ཆོད། ལྷ་རྒོད་དབུ་ཉེས་འགྲོ་དགོས་ཀྱིས་དོགས་
ན ས་སྟག་རོང་གི་བློན་པོ་རྣམས་ནས་དཔུང་རོགས་བྱས་ཏེ་ཁོ་ལ་མཚོན་མང་པོ་་་་
བཏབ་ཀྱང་ཁོ་འདུལ་བའི་དུས་ལ་མ་བབ་པས་ཅི་ཡང་མ་གནོད། ཁོས་རལ་གྲི་
དེ་རེ་རེ་བཞིན་བཏབ་བྱུང་བར་སྟག་རོང་གི་བློན་པོ་ཨ་ལྔའི་ཕྲག་པ་ལ་ཐེབས་་་་་
པས་ནུ་མ་བར་གཤག་སྟེ་རྟ་ལས་ལྟུང་ནས་འདས་པས་ལྷ་རྒོད་ནས་རྔམ་སྟབས་་་་
ཀྱིས་གྲི་ལན་གཅིག་བཏབ་པས་ཁོའི་རྟ་ཡི་རྣ་བར་ཐེབས་པས་ཐལ་བ་ཕྱུར་རེ་་་་་་
འགྱེལ། དེ་ནས་ཁོས་ལ་མོ་སྟག་བློན་ཨ་ལྔ་བསད་པའི་རྟ་གོང་དུ་བུད་དེ་རྟིང་མ་
རན་ཚོད་ཀྱིས་རྟ་ཁ་བསྒྱུར་ཏེ་ལམ་ཞོར་དུ་གླིང་དམག་བཅུ་གྲི་འོག་ཏུ་བཏང་སྟེ་་་
རང་སྒར་ལ་ལོག དེའི་དུས་སུ་བྱང་བློན་གཡུ་འབྲུག་དེའི་ཁ་ཤར་དུ་གཏད་ནས་
མདའ་གསུམ་འཕངས་པས་འདན་མའི་ཤོག་ནས་མི་བཅུ་མདའ་འོག་ལ་བཏང་། །
ཡང་ལྷོ་ཕྱོགས་སུ་མདའ་གསུམ་འཕངས་པས་མི་བཅོ་ལྔ་བསྒྲེལ། དེ་ནས་ཁོ་རང་
རྟ་ལ་ཞོན་ཏེ་བྱང་ཕྱོགས་གླིང་དཔུང་གཤག་ཅིང་མི་རྟ་སུམ་ཅུ་ཙམ་ཕབ་སྟེ་ལྷ་་་་
རྒོད་ཀྱི་སྟེང་དུ་མཆོངས་ཤིང་རལ་འགྲན་ཇ་ཡུན་ཙམ་བྱས་པས་ཕར་ཚུར་སུ་ལ་་་་
ཡང་མཚོན་མ་སོང་བའི་སྐབས་དེར། སྟག་དམར་སྟོབ ས་ཆེན་ཡང་དེར་འབྱོར་
ཏེ་གདོང་བླངས་ཏེ་མདུང་འགྲན་ཇ་ཡུན་ཙམ་བྱས་ཀྱང་ཕམ་རྒྱལ་མ་བྱུང༌། དེ་
E
244



ཁྲོ་ཐུང་སྐྲག་ནས་སྨྲེ་ངག་བཏོན།
ནས་རལ་འགྲན་བྱས་ཀྱང་དབྱེར་མ་ཆོད་པས། དམག་དཔོན་སྟག་དམར་སྟོབས་
ཆེན་དེ་ང་རྒྱལ་རབ་ཏུ་འཁྲུག་སྟེ་རལ་གྲི་ཤུབས་ལ་དྲངས་ཤིང་། དཔུང་པ་
འཕུར་ཏེ་རྟ་ཁ་བ གག་ནས་སྟོང་འཇིགས་མེད་པའི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཟངས་རི་འབར་བའི་ཕོ་བྲང་ནས། །གནོད་སྦྱིན་ཆེན་པོ་འཇིགས་པའི་གཟུགས། །
མི་འཇིགས་དཔུང་པའི་སྐྱོར་མ་གྱིས། །སོག་རི་ནོར་བུ་རྩེ་རྒྱལ་དང༌། །ཡུལ་ལྷ་
རྫ་དམར་སྤུན་དགུ་བཅས། །རང་ཕྱོགས་རྐུ་བྱུས་དར་བར་ཤོག །ས་འདི་སྟག་
གཟིག་ན་བཀྲ་གོང་། །བྱང་སྒར་སྡར་མའི་སྒར་དཀྱིལ་རེད། །ང་འདྲ་ཁྱོད་ཀྱིས་
ཅི་ལ་ཤེས། །སོག་སྟག་གཡང་ར་ཁྲ་མོ་ནས། །ཕོ་བྲང་སྟག་རྫོང་རིང་མོ་ནས། །
བློན་ཆེན་སྟག་དམར་སྟོབས་ཆེན་ཟེར། །དཔའ་སྟོབས་ཆེན་བཞི་ཡི་ཡང་གོང་
ཡིན། །ལན་མེད་སྟོབས་ཀྱི་དཔའ་བོ་ཡིན། །དེ་ནས་ཉོན་དང་ནག་པོ་སྐྱ། །གླིང་
ཡུལ་རང་གནས་སྡོད་པའི་དུས། །ཐོག་རི་སྟོང་བདུད་ཡ་མེད་ཁོས། །དམག་
དཔུང་གླིང་ལ་ཁ་ལོ་བསྒྱུར། །ལེ་མེད་རྐུ་ལ་ཚོད་བཙུག་བྱས། །ཟླ་གཅིག་ལག་
དམར་ཁྲག་ལ་བསྒྲེལ། །ཕན་ཚུན་མི་རྟ་ཕྱེད་མ་བྱས། །ཁྱོད་ཕར་བཙུག་མ་རེད་
ཚུར་བཙུག་ཡིན། །ད་རུང་དེ་བས་མི་ཚད་པ། །བྱང་དམག་ཁ་ལོ་གླིང་ལ་བསྒྱུར།།
སྟག་གཟིག་ཉེས་མེད་ཤོག་ཆུང་ལ། །ཟ་འདོད་ཧམ་ཤེད་དཔུང་དམག་ཕབ། །མི་
བསད་རྒྱུ་འཕྲོག་འདི་ལ་གཏུག །ཚུར་བཙུག་དགྲ་ལ་འགྱོད་པ་མེད། །བྲག་
དཀར་རྒོད་པོ་ག ཤོག་དྲུག་ཅན། །བྱ་འཕུར་བརྒྱའི་ནང་ནས་ཡེ་རེ་རེ། །འཕུར་
ལྡིང་ཚོད་ཐབས་དང་མ་བསྟུན་ན། །དེ་ཡན་ལ་གཡུ་འབྲུག་ངར་མ་ཡོད། །ལུས་
གཤོག་དྲུག་ཐོག་མདས་གཏོར་ལ་ཡོང་། །ནགས་སྟོད་རྒྱ་སྟག་འཛུམ་དྲུག་ཅན། །
རྐང་སྡེར་ཐོག་ནང་ནས་ཞུམས་སེ་ཞུམ། །ལུས་མཆོངས་ཚོད་ལམ་དང་མ་བསྟུན་
245



གོ་ར་ཚྭ་རྫོང་།
ན། །དེ་ཡན་ལ་ས་མདའ་དགྲ་ཟོར་ཡོད། །ལུས་གྲ་འཛུམ་གདན་དུ་འདིང་ལ་
ཡོང་། །བྱང་གོ་རའི་སྟག་རི་འཁོར་གསུམ་ཅན། །བློན་ཕོ་བརྒྱའི་ནང་ནས་ཕྱི་ལ་
ལ། །དཔའ་ངར་ཚོད་ཐབས་དང་མ་བསྟུན་ན། །དེ་ཡན་ལ་དཔའ་རྟུལ་ངར་མ་
ཡོད། །མགོ་དར་འཕྲུ་དགུ་ལ་ཤོར་ལེ་ཡོང་། །ངེད་ཚུར་ཆས་དཔའ་རྟུལ་ལས་
དམག་དཔུང་། །བྱང་གོ་རའི་གཏེར་ཡང་མ་ལོན་བར། །དཔའ་ཚོད་བཟུང་བྱས་
ན་རོ་དང་འདྲ། །ད་ནངས་རྟིང་མའི་ཆས་ལམ་ལ། །སྒར་ཤུལ་དྲི་ཟས་གླུ་
དབྱངས་ལེན། །ཤ་ལ་བྱ་རྒོད་ཞེན་པ་ལོག །དམར་ལ་ཅེ་སྤྱང་ཡི་ག་སུན། །
འབབ་ཆུ་སྔོན་མོ་ཁྲག་ལ་བསྒྱུར། །ཀུ་ཅོ་ངུ་འབོད་རི་ལུང་ཁེངས། །སྡར་སྐད་ཨོ་
རོད་དུ་སྒྲ་སྒྲོག །ཡིན་ན་དཔའ་རྟུལ་དེ་འདྲ་ཡིན། །ད་ལྟ་གདོང་ཐུག་བྲ་ནག་སྐྱ།
མགོ་འཕྲུ་ཨ་ཕོས་རྟིང་མ་ལེན། །རྟ་ཁྲབ་འཁོར་གསུམ་རོལ་དུ་ཁྲིད། །བྱང་སྒར་
མིང་མེད་སྟོང་ལ་བསྒྱུར། །སྒར་ཤུལ་འཇག་མས་བཤུག་གླུ་ལེན། །གོ་ན་རྣ་བའི་
བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་པས། བྱང་བློན་གཡུ་འབྲུག་དེ་ང་རྒྱལ་དྲག་པོ་གློ་
བུར་དུ་ལང་སྟེ། རལ་པའི་མདུད་སྣེ་ནས་ཁྲག་གི་ཆར་པ་འབབ་ཅིང་། ཁ་ནས་
ཞེ་སྡང་གདུག་པའི་ཁྲོ་ཆུ་ཤར་ཤར་དུ་འབབ་བཞིན། ཡ་ཉོན་དང་སྟག་དམར་
སྟོབས་ཆེན་བུ། དཔུང་སྐྱ་མོ་རང་ལུས་གྲུ་བཞི་དེ། དཔའ་བོ་སྟོབས་རྩལ་སུ་ཆེ་
ཡིན། །དཔའ་ཁྱོད་ཀྱིས་འགྲན་ན་དེས་ཀྱང་འགྲན། །ཕོ་རྒོད་པོ་སུ་རེད་རིམ་
གྱིས་ལྟ་ཟེར་ནས་གླུ་འདི་བྱང་གླུ་ཤ་ཟ་ཁྲག་འཐུང་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་ཡངས་པའི་སྲང་ལམ་ནས། །ཁྲི་གདུགས་ཉི་མའི་གུར་ཁང་ནས། །ལྷ་
ཆེན་འབར་བ་སྟོབས་པོ་ཆེ། །བྱང་ཡུལ་རྒྱལ་པོའི་དབུ་འཕང་བསྟོད། །བར་སྣང་
246



ཁྲོ་ཐུང་སྐྲག་ནས་སྨྲེ་ངག་བཏོན།
-
-
-
གློག་གི་གུར་ཁང་ནས། །སྒོ་སྲུང་བཙན་བདུད་ཧ་བ་ཆེ། །དམག་དང་བུ་རྟའི་ཁ་
འཛིན་མཛོད། །ཡུལ་བདག་བྲག་དམར་ཟངས་ཡག་དང་། །ག་ཨ་གཡེར་ཤེལ་
གུར་དཀར་མོ་བཅས། །མ་ཐོགས་བློན་པོའི་དཔུང་སྐྱོར་མཛོད། །ས་འདི་བྱང་
སྟག་གཉིས་ཀྱི་མཚམས། །ན་བ་སྟག་བཀྲ་གོང་མ་རེད། །ང་འདྲ་ཁྱོད་ཀྱིས་མ་
ཤེས་ན། །བྱང་ཡུལ་སྐྱིད་པའི་གཡང་ར་ནས། །སྦྲ་ཆེན་མཐིང་རྫོང་ཕྱུག་མོ་ནས། །
ཐོག་རི་གཡུ་འབྲུག་དགྲ་འདུལ་ཡིན། །འགྲན་མེད་ཡུལ་གྱི་དཔའ་བོ་ཡིན། །ཁྱོད་
རང་ཟེར་བ་ལོས་དང་བདེན། །བྲག་དཀར་ཐང་དཀར་རྒོད་པོ་དེས། །བྱ་ལམ་
གྲུ་གུ་མ་སྦྲེལ་མེད། །ཐོག་དམར་ཟེར་བ་མ་མཐོང་ཐལ། །ནགས་སྟོད་རྒྱ་སྟག་
དམར་པོ་དེས། །སྡེར་བཞིའི་ཤ་དམར་མ་ཟོས་མེད། །ས་མདའ་ཟེར་བ་མཐོང་
ཐལ། །བྱང་བློན་གཡུ་འབྲུག་དཔའ་བོ་ངས། །དཔའ་རྟུལ་མགོ་ལག་མ་བླངས་
མེད། །ལན་མེད་ཟེར་བ་མ་རིག་ཐལ། །དེ་ནས་ཉོན་དང་སྟོབས་ཆེན་བུ། །ཆེ་
བཤད་ཧམ་གཏམ་ཤ་ར་ར། །ཉོན་དང་འདྲ་མ་འདི་འདྲ་ཡོད། །སྦལ་ངན་ཅོང་
མོ་ལག་ཐུང་མ། །འདམ་ཆུ་དཀྲུག་པ་མི་དྲན་ནས། །ཉ་གསེར་མིག་འགྱུར་ལ་
ངན་བཤད་བྱེད། །ཁྱིམ་བྱ་དེ་ཕོ་ཤ་ཞུ་ཅན། །འཕུར་རྩལ་གྱང་ར་མི་བརྒལ་ལེ། །
བྱ་ཐང་དཀར་འཕུར་ལ་ངན་བཤད་བྱེད། །བོང་བུ་ག་མ་ལག་ཐུང་མས། །ཐང་
ཆེན་གོམ་པས་མི་འདུར་བར། །འདོ་ཆེན་བང་ལ་ངན་བཤད་བྱེད། །སྟག་དམར་
སྟོབས་ཆེན་སྡར་མའི་བུ། །ནུས་མེད་དགྲ་ལ་ཕྱག་འབུལ་བྱེད། །བྱང་བློན་སྟོབས་
ལ་ངན་སྨྲ་འདེབས། །ཕོ་ཁྱོད་འདྲས་བྱེད་བྱེད་སུ་ཡིས་བྱེད། །སོག་སྟོད་ཉང་ཁྲི་
ལྷ་དཀར་དང་། །སྟག་དམར་སྟོབས་ཆེན་ཝ་མོ་བློན། །མ་ནུས་དགྲ་ལ་མགོ་
འབུལ་བྱས། །ཤ་ཕ་གླིང་དཀར་ནང་ལ་བཀུག །གངས་སྟོད་སེང་གེའི་ཕྲུ་གུ་ལ། །
ལྷ་བུ་རྒོད་ལྡེམ་དགྲ་ལག་སྐྱེལ། །དམར་ཡག་སྟག་གི་ཡ་བོ་ལ། །བློན་ལྷ་བུ་
247



གོ་ར་ཚྭ་རྫོང་།
སྟོབས་ཆེན་མགོས་བྱས་པའི། །རྒོད་པོ་དུ་ཡོད་གླིང་ལ་སྐྱེལ། །རི་ཡི་རྟ་གཡང་
ཁྱིམ་གཞིས་མཁར། །ཚེ་བསོག་རྒྱུ་དེ་ཕྱག་རྟེན་བཞག །ཐ་མ་རང་ཉིད་སྲོག་ལས་
ཐར། །ཚེ་ཐར་ཡིན་ན་དེ་གར་རེད། །མིན་ན་ཅི་ཡང་ངེས་པ་མེད། །བློ་གཏད་
མེད་པ་རྣམ་གསུམ་ཡོད། །ལ་རྒྱབ་ཁྲམ་པའི་རྫུན་གཏམ་ལ། །བཤད་རབས་ཡོད་
དེ་བློ་གཏད་མེད། །སྨད་འཚོང་བུ་མོའི་སྙིང་གཏམ་དེ། །ཟེར་རབས་ཡོད་དེ་བློ་
གཏད་མེད། །མ་ངན་ཇོ་རུས་མགོ་གཡོག་ལ། །བཅར་ཡག་བྱས་ན་བློ་གཏད་
མེད། །ནམ་ཕུགས་མི་བདེན་ཐག་གིས་ཆོད། །དེ་བས་བྱང་ལ་མགོ་འབུལ་གྱིས། །
གཡུ་འབྲུག་བློན་ལ་སྐྱབས་གནས་ཞུས། །གླིང་དཀར་ཡུལ་ལ་དགྲ་ལན་བཞག །
ཤ་ཤོར་ཤ་དམར་མཉམ་ལ་ལེན། །ཟོག་ཤོར་རྩ་ར་བྱས་ན་བསམ། །གལ་སྲིད་
འགྲན་བསམ་ཡོད་པས་ན། །རྒྱུད་ཆེན་སྟོབས་ཀྱིས་རྟ་ལས་ཕྲལ། །ཤུགས་ཆེན་ཨ་
སྔོན་དགུང་ལ་གཡུགས། །སྟོབས་ཆེན་མགོ་བོ་རྡོ་ལ་བརྡབ། །རྣམ་ཤེས་བར་དོའི་
ཡུལ་ལ་བཏང༌། །དགེ་སྡིག་ཡང་ལྗིད་གཤིན་རྗེས་དབྱེ། །ཁྲིམས་གཅོད་ཆོས་རྒྱལ་
དཔོན་གྱིས་གཅོད། །རྣམ་ཤེས་བར་དོའི་གྲོང་ཉུལ་གྱིས། །ཅི་དགའ་ ཁྱོད་རང་
གདམ་ག་གྱིས། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །།
ཅེས་ཟེར་བ་དང་སྟོབས་ཆེན་ཚིག་པ་ཟོས་ཏེ་སྟེང་དུ་མཆོང་ཞིང་དཔའ་་་་་
ཐོད་གཏུག་གིས་ཁྲུབ་ཆེན་དཔུང་འཛིང་ཇ་ཡུན་ཙམ་བྱས་ཀྱང་དབྱེར་མ་ཆོད་་་་་་
པས་སོ་སོར་བྱེར་བ་ལས་མ་བྱུང་། དེ་ནས་ཕར་ཚུར་དམག་ཁྲོད་དུ་རྒྱུགས་ཏེ་
དམག་མང་པོ་བསད་རེས་བྱས་པར། གཡུ་འབྲུག་དེས་སྟོད་གླིང་གསེར་པའི་
ལས་དམག་མང་པོ་བསད་དེ་བྱུང་བར། གདོང་ཨ་དཔལ་དང་ཉི་རྒྱལ་བཅས་
དཔའ་རྟུལ་བཞི་ནས་མཚོན་མང་པོ་བཏབ་ཀྱང་གནོད་མ་འཁྲུག་ཁོས་ངར་ཆེན་་་
གྱིས་རལ་གྲི་དེ་ཉི་རྒྱལ་ལ་ཐེབས་པས་དཔུང་སོག་ཕྲལ་ཞིང་རྟ་ལས་ལྷུང་སྟེ་འདས།
248



ཁྲོ་ཐུང་སྐྲག་ནས་སྨྲེ་ངག་བཏོན།
གླིང་དཔའ་རྟུལ་རྣམས་ཀྱིས་ཉི་རྒྱལ་ཤོར་བར་མཐོང་ནས་སྙིང་ལ་ཚེར་མ་ཟུག་པ་་
ལྟར་བྱུང་ཞིང་རང་སྲོག་ལ་འཕོང་མེད་ཀྱིས་ཁོ་ལ་གྲི་མཚོན་མང་པོ་བཏབ་ཀྱང་་་་
འདུལ་བའི་དུས་ལ་མ་བབ་པ་དང་བླ་གནས་མ་ཐུལ་བའི་སྟོབས་ཀྱིས་ཅི་ཡང་མ་་་་
ཐུབ། དེ་ནས་ཨ་དཔལ་དང་བྱ་དྲག་དུང་སེང་དཀར་ལུ། ཨ་འབར་བུ་ཡི་དཔལ་
འབྱོར་གསུམ་ནས་གྲི་ཤུབས་ལ་བཅུག་སྟེ་སྦར་མོ་ལྡིང་ཞིང་སྟེང་དུ་མཆོངས་ནས་་་
གཡས་འཇུ་གཡོན་འཐམ་གྱིས་དཀྲུག་པས་ཁོ་མི་གཅིག་ཡིན་ཀྱང་ཁོང་གསུམ་ལ་་་་
སྦར་འཛིང་ཇ་ཡུན་ཙམ་བྱས་པས་ཀྱང་དབྱེར་མ་ཆོད། དེ་ནས་སྟོབས་ཆེན་ལྷ་
རྒོད་གཉིས་ཀྱང་དེར་ཕྱིན་ཏེ་ཁོའི་སྟེང་དུ་མཆོངས་གྲབས་བྱས་པས་ཁོས་དཔུང་་་་
རུབ་ཀྱིས་དོགས་ནས་ཕར་དཀྲུག་ཚུར་དཀྲུག་གིས་ཤོར་ཞིང་ཀི་ཤར་དང་བཅས་་་
དམག་ཁྲོད་ལ་མཆོངས་ནས་གླིང་དམག་བཅོ་ལྔ་ཙམ་རལ་གྲིའི་ངར་ལ་དྲངས་ཏེ་་་
བྱུང་བ་དང་དཔའ་རྟུལ་རྣམས་ཀྱང་བྱང་དམག་གི་ཁྲོད་དུ་མཆོངས་ཏེ་བརྒྱ་ཚོ་་་་
མང་པོ་མཚོན་ལ་དྲངས་པ་དང་མཉམ་དུ། སྟག་རི་ངོམ་གྱི་བདུད་པོ་དེ་གདོང་
བཙན་དང་གདོང་འཕྲད་པ ས་ཁོང་གཉིས་རལ་འགྲན་ཇ་ཡུན་ཙམ་བྱས་པར། །
གདོང་བཙན་གྱི་རལ་གྲི་དེ་ཁོའི་དཔུང་པ་ལ་ཐེབས་པས་ལག་པ་གྲི་དང་བཅས་པ་
ཐད་དུ་ལྟུང་བར་ཁོས་ལ་མོ་ལག་གཡོན་པས་རལ་གྲི་བླངས་ཏེ་ལན་གཅིག་གཡུག་་
བྱུང་ཡང་མ་གནོད། གདོང་བཙན་ནས་ལ་མོ་གྲི་གཅིག་བཏབ་པས་ཁོའི་སྐེ་
དཔུང་མཚམས་ལ་ཐེབས་པས་རྟ་ལས་ཕབ་སྟེ་དམག་འཕྲུ་གོང་ལེན་བྱས། ཡང་
དེའི་དུས་སུ་ཕྱོགས་བཞི་མཚམས་བརྒྱད་ནས་གླིང་དམག་དང་བྱང་དམག་གཉིས་་
ཤུགས་ཆེན་འཁྲུག་པས་ཕན་ཚུན་ཤི་བསད་ཁྲག་གི་འཁོར་ལོ་དམར་ཆེམ་ཆེམ་དུ་་་
བསྐོར་བས། ཚུར་ཡང་གླིང་དམག་ལྔ་བརྒྱ་ལྷག་ཙམ་ཤོར་ཕར་ཡང་བྱང་དམག་
ཉིས་སྟོང་ལྔ་བརྒྱ་ཙམ་བཅོམ་སྟེ། ཉིན་ཕྱེད་བར་འཁྲུག་པ། དེ་ནས་གླིང་དམག་
249



གོ་ར་ཚྭ་རྫོང་།
ཚུར་འཐེན་པའི་བརྡ་བྱུང་བ་དང་སྒར་མཐར་བུད་དེ་རང་སྒར་དུ་ལོག་ཅིང་།
རྗེས་དེད་ར་མདའ་ཡོང་ན་སྙམ་ནས་དཔའ་རྟུལ་དྲག་པོ་རྣམས་ཀྱིས་རུ་རྟིང་་་་་་
བསྒྲེལ་བཞིན་ཕེབ ས་པ་དང༌། བྱང་སྒར་ནས་ཤེལ་ལུང་དུང་ཟླ་དང༌། གློག་ལྕམ་
བཅས་ནས་རྟ་ལ་ཞོན་ཏེ་ར་མདའ་ལ་འགྲོ་བའི་གྲབས་བྱས་པར་དམག་མང་་་་་་
རྣམས་ནས་རྟ་ཡི་ཁ་རུ་ལ་འཇུས་ཏེ་མ་མངག་པའི་བར་དེར། བློན་གཡུ་འབྲུག་
ནས། ཨ་ཕོ་གཉིས་བྱུས་ཚོད་ཟིན་པ་དགོས་པས་ད་ལན་བཞུགས། སང་རང་
རྣམས་ཀྱིས་རྟིང་མ་མི་ཞན་པ་བྱེད་ཟེར་ནས་དེ་ཉིན་བྱང་གླིང་འཁྲུག་ཐག་ཆོད་་་་
པར་བྱས། ཡང་དེའི་དུས་སུ་ལྷ་སྲས་ཀྱི་འབུམ་སྒར་ནས་རྒྱལ་པོའི་ཕྱོགས་ཀྱིས་
རྟིང་མ་ལོན་པར་མཐོང་སྟེ་དཔའ་རྟུལ་རྣམས་ནས་འཛིང་འདོད་ཀྱི་སྤོབས་པ་་་་་
སྐྱེས་ཏེ་སང་རང་རྣམས་བྱང་སྒར་ལ་ཆས་ནས་རྟིང་མ་མི་ཞན་པ་བྱེད་ཟེར་ཏེ་་་་
གྲོས་འཆམ། དེའི་དུས་དེར་དཔའ་རྟུལ་རྣམས་གླིང་སྒར་ལ་འབྱོར་ཏེ། སྟག་རི་
རྣམས་བསད་པའི་མགོ་འཕྲུ་རྩིས་འབུལ་ཞུས། ཉི་རྒྱལ་ཤོར་བ་ལ་རྒྱལ་བློན་
རྣམས་ཅུང་འགྱོད་པ་བྱས། མ་སང་རྒྱལ་མཆོག་དམ་པས་འདས་པ་དེ་ཉིད་ཀྱིས་
ཐོག་དྲངས་བྱང་གླིང་གི་དམག་མང་རྐྱེན་ལམ་སོང་བ་རྣམས་དང༌། གཞན་ཡང་
འགྲོ་བ་རིགས་དྲུག་གི་སེམས་ཅན་བར་དོ་འགྲིམ་ཞིང་འཁྱམ་པ་ཐམས་ཅད་སྐད་་་
ཅིག་གིས་བྱིས་ཁྱུ་འུར་རྡོས་དཀྲོག་པ་ལྟར་ལྷན་ཅིག་བདེ་འགྲོ་མཐོ་རིས་ཀྱི་གནས་་
སུ་སྤར་རོ། །
365
250



ལེའུ་དྲུག་པ།
སྡིག་གཅོད་ཤན་པ་གཡུལ་ལ་ཆས། །
ཆོས་རྒྱལ་ནམ་མཁའི་མགོ་སྐེ་བླངས། །
འཇང་ཕུག་ཁྲོས་ཏེ་བྱང་སྒར་དཀྲུགས། །
ལྷ་བཟང་དཔོན་གྱི་གསོན་སྙིང་བཏོན། །
ཉིན་ཕྱེད་རྟ་ཡི་དུས་སུ་ལྷ་སྲས་ཀྱི་འབུམ་སྒར་ནས་དཔའ་རྟུལ་རྣམས་ལས་་་
གུར་དུ་འཚོགས་དགོས་པའི་བརྡ་བྱུང་བ་དང་ཐམས་ཅད་འདུས་ཏེ་རང་རང་་་་་་
བབ་པའི་གདན་ལ་བཞུགས་ཤིང་ཇ་ཆང་ཤིང་ཏོག་བཅས་ལ་ལོངས་སྤྱོད་ཅིང་་་་་་
གསུང་གླེང་ཞིབ་རྒྱས་མཐར། གཡས་གྲལ་སྟག་གདན་ཡང་གོང་ནས། །དམག་
དཔོན་ཆེན་པོ་གཡུ་ལྷ་དེས། །ད་འོ་ན་ལྷ་སྲས་དབུ་བཞུགས་པ། །དཔའ་རྟུལ་ཕུ་
ནུ་སྙན་གསོན་དང་། །དོན་ཡིན་ལུགས་ཀྱི་འདྲ་མ་འདི་འདྲ་ཡོད། །ཐུགས་མ་
ཡེངས་ལྷང་ངེར་ང་ལ་གསོན། །ཞེས་ཟེར་ཏེ་ཁུ་བྱུག་དྲུག་འགྱུར་གྱི་ངག་རྟ་ལ་
དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་གནམ་ཐེལ་དཀར་པོ་དང་། །བར་མ ཁྱེན་བར་ཐེལ་གཉན་རྒོད་རྒྱལ། །
མར་མཁྱེན་ས་ཐེལ་ཀླུ་ཡི་སྡེ། །དེང་རི་མི་རྒན་ཁུ་བྱུག་བཅས། །སྨུག་པོ་འཇང་
གི་ལས་ལྷ་རྣམས། །མ་གཡེལ་གཡུ་ལྷའི་སྡོང་གྲོགས་མཛོད། །ས་འདིའི་ས་ངོ་མ་
ཤེས་ན། །སྟག་གཟིག་ནོར་གྱི་ས་ཆ་ལ། །འོལ་མོའི་གཡུ་ལུང་སུམ་མདོ་རེད། །
གྲལ་བཞུགས་གླིང་གི་རྒྱལ་བློན་རེད། །གུར་འདི་གླིང་གི་ཕ་ཟོག་ལ། །ཆོས་
251



གོ་ར་ཚྭ་རྫོང་།
འཕེན་ནག་པོའི་ལས་ཟོག་ལ། །ལྷ་གུར་མེ་རི་གསེར་མགོ་རེད། །ང་འདྲ་མཁྱེན་
པ་ལོས་རང་ཡོད། འཇང་ཡུལ་བྱེ་ཐང་ཁྲ་མོ་ནས། །ཡ་ཐོག་གཟི་འདྲའི་ནང་
བཅུད་དེ། །གཡུ་ལྷ་བུ་ཡི་ཐོག་འགྱུར་ཟེར། །གཡས་རུ་དམག་གི་རུ་འདྲེན་ཡིན། །
ལྷ་སྲས་དགྲ་ལྷའི་མདུན་བློན་ཡིན། །ཁྲི་རིན་ཆེན་འབར་བའི་ཡང་གོང་ནས། །
དུང་སེང་གཡུ་རལ་རྒྱས་འདྲའི་བུ། །དགྲ་ལྷ་དབུ་བཞུགས་ཕུ་ནུའི་དཔུང་། །
སྙན་ལྷང་ངེ་གཡུ་ལྷའི་གླུ་ལ་གསོན། །དོན་ཡང་དག་འདྲ་མ་འདི་འདྲ་ཡོད། །
གཡུ་འབྲུག་སྔོན་མོ་དགུང་ནས་གྲགས། །རྒྱ་ཞིང་ཐང་ལ་བསྙེལ་བསམ་ཡང་། །
བསེར་མ་རླུང་གི་རྟ་ཕོ་དེས། །ལྷོ་སྤྲིན་བྱང་གི་ཕྱོགས་ལ་ཡལ། །ལོ་འབྲས་གཏོར་
བ་ཕར་ར་ཞོག །གྲེ་བ་ཐན་པས་གདུང་ལེ་བྱུང་། །ཁུ་བྱུག་སྔོན་མོ་མོན་ནས་
ཡོང་། །རི་ལུང་འགྱུར་གྱིས་བཀང་བསམ་ཡང་། །སྟོན་སེར་ལྷགས་པའི་གྲང་
ངར་དེས། །ལྷ་ཤུག་ལོ་མ་གསེར་ལས་སེར། །སྙན་འགྱུར་ལེན་པ་ཕར་ར་ཞོག །
ཁ་སྐམ་ཡི་མུག་སྐྱེ་ལེ་བྱུང་། །བྱང་ཡུལ་ལས་དམག་དཔུང་ལ་ཆས། །དཔའ་རྟུལ་
ངར་མས་ཧ་ལ་འཕང་། །བྱང་མིའི་འབུམ་དམག་གླིང་གིས་བཅོམ། །རྟིང་མ་
ལེན་པ་ཕར་ར་ཞོག །བྱུས་ཤོར་ཡི་མུག་སྐྱེ་ལེ་བྱུང་། །ཁ་སང་ཉི་མའི་གདོང་
གང་ལ། །རྒྱལ་པོའི་སྒར་ནས་དཔའ་རྟུལ་བརྒྱད། །བྱང་སྒར་ཁྲག་བཞིན་དཀྲུག་
ནས་སོང་། །དཔའ་རྟུལ་ཐོག་དམར་ལྷུང་ལྷུང་རེད། །དགྲ་མགོ་བྲག་རི་གཏོར་
གཏོར་རེད། །དམག་དཔུང་ཆུ་སྣ་ལུད་ལུད་རེད། །བྱང་དཔུང་བྱེ་རི་གཤོར་
གཤོར་རེད། །བུ་དཔའ་བོ་ཟེར་བ་འདན་མ་རེད། །མདའ་མིན་ཐོག་དམར་
འཕེན་འཕེན་རེད། །དགྲ་དཔུང་ནགས་རི་བསྲེག་བསྲེག་རེད། །རྟ་མགྱོགས་པ་
གཡུ་བྱ་རྟིས་སྔོན་རེད། །བྱང་རླུང་བར་སྣང་འུར་འདྲ་རེད། །རྟ་དེད་སེར་བ་
ཡར་ཡར་རེད། །སྟོབས་འགྲན་མེད་སྟག་དམར་སྟོབས་ཆེན་རེད། །རྩལ་ཆེན་
252



ལྷ་བཟང་དཔོན་གྱི་གསོན་སྙིང་བཏོན།
གླང་ཆེན་འདུར་འདུར་རེད། །གཡུ་འབྲུག་བུ་གཅེས་དཔང་དཔང་རེད། །ངར་
བྱས་ན་རྒྱལ་པོའི་དཔའ་རྟུལ་རེད། །སྟག་རི་ཐང་ཤིང་འགྱེལ་འགྱེལ་རེད། །དགྲ་
སྒར་སེར་བས་བྲབ་བྲབ་རེད། །བྱང་དམག་ལོ་ཏོག་བསྙལ་བསྙལ་རེད། །རང་རེ་
ལྷ་སྲས་འབུམ་སྒར་ནས། །ཕར་འགྲོ་མེད་པའི་ཚུར་འགེལ་དེ། །བརྙས་བརྙས་
ལས་ཤིག་མ་རེད་རེ། །ད་རུང་འདྲ་མ་འདི་འདྲ་ཡོད། །བར་སྣང་འགྲིམ་པའི་
ཐང་དཀར་རྒོད། །མཆུ་ར་ཟོར་ཁྲག་ལ་མ་བསྒྲེ་ན། །བར་སྣང་བསྐོར་བ་དོན་
མེད་རེད། །ནགས་སྟོད་འགྲིམ་པའི་དམར་ཡག་སྟག །ཁ་དུང་སོས་ཤ་དམར་མ་
རེག་ན། །ནགས་རྫོང་བཟུང་བ་དོན་མེད་རེད། །སྒར་བཙན་བཟུང་བ་དཔའ་
རྟུལ་དཔུང་། །ཕར་ཆས་དགྲ་མགོ་མ་ལོན་ན། །སྒར་གྲུ་བཞི་བཟུང་བ་དོན་མེད་
རེད། །སང་ཉིན་ཉི་མའི་སྔ་དྲོ་ལ། །གཡུ་ལྷ་མི་འདུག་ཆས་རྒྱུ་ཡིན། །བྱང་བློན་
གཡུ་འབྲུག་དགྲ་འདུལ་ལ། །སྟོབས་རྩལ་ཅི་འདུག་ལྟ་རྒྱུ་ཡིན། །ཤེལ་ལུང་དུང་
ཟླ་ཡ་མེད་ལ། །ངར་མ་ཅི་འདུག་བསྡུར་རྒྱུ་ཡིན། །རྒོད་པོ་གློག་ལྕམ་འཕར་མ་
ལ། །མདའ་སྐྱེན་ཅི་འདུག་ལྟ་རྒྱུ་ཡིན། །དཔུང་རོགས་ཟེར་བ་སྡར་མ་ཡིན། །དེ་
ནས་དཔའ་རྟུལ་དཔུང་རྒོད་ཚོས། །རེ་རེ་བཞིན་དུ་རྟིང་མ་ལེན། ། ཁྱོད་རྣམས་
ཐུགས་ལ་དེ་ལྟར་ཞོག ། །
ཅེས་གླུ་དེ་ལྟར་བླངས་པ་ན་དུང་སྐྱོང་དང་། དཔའ་ལ། ཨ་སྟག་བཅས་
ཀྱིས་རྙིང་མ་ངས་ལེན་ཁས་ལེན་གྱིས་ཁས་རེ་བླངས། ལྷ་སྲས་ནས་འོ་དེ་ལྟར་
དཔའ་རྒོད་ཁེར་འགྲོས་མདའ་རྒོད་ཁེར་འཕེན་གྱི་རྟིང་མ་ལོས་བབས་ཀྱང་གླིང་་་
དཀར་གྱི་ལུགས་ལ་དེ་ལྟར་མེད་པས་ག་ལ་འོས་འོན་ཀྱང་ཤན་པ་ནས་གླུ་ཞིག་་་་་
ཐོང་གསུངས་པས། དེ་ནས་མདུན་གྲལ་སྟག་གདན་མེ་རི་དམར་པོའི་ཡང་ཐོག་
ནས་ཧོར་དཔའ་བཟང་ཤན་པ་དམར་པོ་དེས་ཐ་མག་དུ་བ་རྔུབ་ཅིང་ཡོད་པར་ར་
253



གོ་ར་ཚྭ་རྫོང་།
ཚག་གདབ་སྟེ། འོ་ལགས་སོ་ཁྱེད་ཅག་དཔའ་རྟུལ་རྣམས་དཔའ་རྩལ་ཆེ་བའི་
གསུང་དེ་ལོས་ཡིན་ཀྱང་། རང་ཅག་རྣམས་ཀྱི་བྱ་བ་འདི་བྱ་མ་འཕུར་སྒོང་
ཐབས་ཀྱིས་ལེན་པའི་དཔེ་ལྟར། དཔའ་རྟུལ་དྲག་དྲག་དང་དམག་མང་རྣམས་
ཆག་གྲུམ་མ་སོང་བའི་ཐབས་གང་ལེགས་ཀྱི་སྒོ་ནས་དགྲ་ཕ་རོལ་དབང་དུ་བསྡུ་་་་
ཞིང་རྟིང་མ་གང་ཐོབ་བྱེད་པ་ལས་མེད་པས། ཁེར་འགྲོས་གླིང་གི་ལུགས་ལ་མེད་
ཐོག་བྱང་མི་འདི་ཚོ་ཡང་གཞན་དང་མི་འདྲ་བ་དཔའ་ངར་ཆེ་བ་ལ། ཨེ་འདྲ་
ཞིག་བྱས་ན་འཐད་མིན་རྒྱལ་བློན་རྣམས་ཀྱིས་མཁྱེན་ཟེར་ཏེ་ཤན་པའི་འབྲས་་་་་
རིང་ཆུ་བོ་དལ་འབབ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཧོར་ཨ་ཡན་རྒྱལ་པོའི་ཟོ་དོར་མཁྱེན། །མི་ཡན་རྒྱལ་པོའི་དགྲ་ལྷ་མཁྱེན། །ངང་
ཡག་ཐེལ་མོ་སྤུན་གསུམ་མཁྱེན། །ཤན་པའི་ཅོག་ལ་མཚལ་རྩེ་མཁྱེན། །མགར་
བའི་གླུ་བ་རྐང་ཅིག་མཁྱེན། །ལྷ་དེ་བའི་ཡན་ལ་འདི་མཆོད་མེད། །ས་འདི་སྟག་
གཟིག་ནོར་གྱི་ས། །འོར་མོའི་གཡུ་ལུང་སུམ་མདོ་ཟེར། །ང་འདྲ་མཁྱེན་པ་མི་
འདུག་ན། །ཨ་ཆེན་རྒྱལ་ཁབ་ཡངས་པ་ནས། །ཕུ་ལུང་རྡོ་རྗེའི་བྲག་སྟེང་ནས། །
མཛོ་མོ་རུ་རྫོང་ནང་བཅུད་དེ། །ཧོར་སྡིག་པ་ར་ཙའི་བུ་རྒྱུད་ལ། །བརྒྱ་ཐུབ་
ཤན་པ་ལག་དམར་ཟེར། །སྟོང་ཐུབ་ངུ་ར་ནག་པོ་ཟེར། །ཁྲི་ཐུབ་ཁ་ལ་ལྡིང་
འཇོམས་ཟེར། །ཆེ་མིང་ཤན་པ་རྒྱལ་པོ་ཟེར། །ཡ་གཟི་དཀར་མོའི་ནང་བཅུད་
ཡིན། །དམར་ནག་བཅུ་གཉིས་དཔོན་པོ་ཡིན། །ལྷ་སྲས་དགྲ་ལྷའི་སྒེར་བློན་ཡིན།
ཤར་སྒོ་སྲུང་བའི་དཔའ་བོ་ཡིན། །དེ་ཚོ་ཤན་པའི་ལོ་རྒྱུས་རེད། །ཡང་དག་དོན་
ལ་འབེབས་ཙ་ན། །རིན་ཆེན་ཁྲི་ཡི་ཡང་སྟེང་ནས། །ལྷ་སྲས་དབུ་བཞུགས་རྒྱལ་
བློན་རྣམས། །སྙན་ལྷང་ངེ་ཤན་པའི་གླུ་ལ་ཉོན། །དཔེ་བཞག་ན་འདྲ་མ་འདི་
254



ལྷ་བཟང་དཔོན་གྱི་གསོན་སྙིང་བཏོན།
འདྲ་འདུག །ཐང་དཀར་རྒོད་པོས་བྱ་ལམ་བཟུང་། །གཤོག་དྲུག་རླུང་རྒྱ་མ་
བཅད་ན། །ཤ་ལ་རྔམ་པས་ཅི་ལ་ཕན། །འདོ་ཕྲུག་རྟ་ཕོ་ཐང་ནས་རྒྱུགས། །
བང་འགྲོས་དབུགས་སྣ་མ་བསྲིང་ན། །བྲེལ་ལ་རྔམ་པས་རྡོ་ལ་འཕྲད། །གླིང་
དཀར་རྒྱལ་བློན་དཔུང་ལ་ཆས། །ཐབས་ཤེས་དགྲ་བོ་མ་འདུལ་ན། །ནོམ་ལ་
རྔམ་པས་ཕམ་ཉེས་ཆེ། །རྒྱལ་པོའི་ཤོག་གི་དཔའ་རྟུལ་རྣམས། །བྱང་སྒར་བབས་
པས་རྙིང་མ་ཆེ། །སྔོན་འགྲོས་སྤྱང་ཐང་འདུར་འདུར་རེད། །རྗེས་བསྒུག་འབྲོང་
གཡག་འགྱིང་འགྱིང་རེད། །རྟིང་མ་ཕ་ནོར་ལེན་ལེན་རེད། །དགྲ་མགོ་བྲག་རི་
གཏོར་གཏོར་རེད། །དེ་གླིང་དཀར་སྤྱི་ཡི་རྟིང་མ་རེད། །དཔའ་རྟུལ་ཕུ་ནུའི་
དཔུང་རྟགས་རེད། །དགྲ་ཐུལ་ན་རྟིང་མ་དེ་ཡིས་ཆོག །གཡུ་ལྷ་སྟག་ལྷ་དཔའ་
ལ་གསུམ། །རྒོད་པོའི་ཁས་ལེན་ཉམས་རེ་དགའ། །དཔའ་དེ་འདྲ་མིན་ན་ཅི་
འདྲ་ཡིན། །ཡིན་ཀྱང་གཏམ་ལ་འདི་འདྲ་གྲགས། །བུ་དཔའ་བོའི་རྒྱབ་ལ་དཔུང་
ཞིག་དགོས། །དཔུང་མེད་ན་ནགས་ནང་རྐུན་མ་འདྲ། །ཁ་བདེ་མོའི་རྒྱབ་ལ་རྒྱུ་
ཞིག་དགོས། །རྒྱུ་མེད་ན་ལྟོག་མགོ་མུག་ལྕེ་ཟེར། །རྟ་འདོ་བའི་ཁོག་ལ་ཆག་ཅིག་
དགོས། །ཆག་མེད་ན་བྱོལ་སོང་རྩྭ་རྗེ་ཟེར། །མང་ཆེས་ན་འབྲོང་བུ་ཁྱི་ཡིས་ཕབ།།
དཔུང་འཐུག་ན་བྱིས་ཁྱུ་འཇིགས་ལས་བྲལ། །ཟེར་བ་གནའ་མིའི་དཔེ་ལ་ཡོད། །
སང་ཉིན་སྐྱ་རེངས་ཤར་བའི་དུས། །གཡས་རུའི་འཇང་ཕྲུག་གཡུ་ལྷ་ལ། །དཔུང་
རོགས་དཔའ་རྟུལ་བཞི་ཡིས་བསྐོར། །ལྕགས་འཕྲུ་ཅན་ལ་ཉིས་སྟོང་ཤོག །
གཡོན་རུ་དུང་སྐྱོང་སྟག་ལྷ་ལ། །དཔུང་རོགས་དཔའ་རྟུལ་མི་བཞི་དང་། །དུག་
ཅན་ལས་དམག་ཉིས་སྟོང་ཤོག །རྒྱབ་ཏུ་ཨ་སྟག་ཀླུ་མོ་ལ། །དཔུང་རོགས་དཔའ་
རྟུལ་མི་བཞི་དང༌། །འཕྲུ་ནག་ཅན་ལ་ཉིས་སྟོང་ཤོག །མདུན་དུ་ཤན་པ་ང་རང་
ལ། །དཔུང་རོགས་དཔའ་རྟུལ་མི་བཞི་དང༌། །འཕྲུ་དམར་ཅན་ལ་ཉིས་སྟོང་
255



གོ་ར་ཚྭ་རྫོང་།
དམག །དཀྱིལ་རུ་དཔའ་ལ་མི་སྤྱང་ལ། །ཁས་ལེན་དཔའ་རྟུལ་མི་བཞི་ལ། །
འཕྲུ་དཀར་ཅན་ལ་ཉིས་སྟོང་ཤོག །གཅིག་ཁྲིའི་དམག་དཔུང་ཆས་ནས་འགྲོ། །
བྱང་དམག་ཨ་ལོང་བསྐོར་འདྲ་བྱེད། །རྒོད་པོ་བྱུང་ཚད་མགོ་ལག་ལེན། །སྒར་
ཕྱེད་ཡུ་མེད་བྱེད་ནས་འགྲོ། །རྟ་ཕྱེད་ཇག་ལ་གཅོད་ནས་འགྲོ། །ཕར་འགྲོ་
དམག་ལ་དགོས་གསུམ་ཡོད། །རྒོད་པོ་གདོང་ལ་བྱུང་བའི་དུས། །ཕར་མཆོངས་
གློག་དམར་འཁྱུག་འདྲ་དགོས། །སྡར་མའི་མགོ་ལག་ལེན་པའི་ཚེ། །བསེར་མ་
རླུང་བཞིན་འཁོར་ལེ་དགོས། །གླན་པས་གོ་བཙན་བཟུང་བའི་དུས། །སྐྱེན་པོས་
སྙིང་རྩ་ནོན་ལེ་དགོས། །དེ་ཚོ་མ་བརྗེད་ཐུགས་ལ་ཞོག །བྱང་བློན་གཡུ་འབྲུག་
དགྲ་འདུལ་དེ། །ངར་རྒོད་དཔའ་རྩལ་གཞན་ལས་ཆེ། །སྤྱང་གྲུང་ཧོར་པ་ཁྲ་
ལས་ལྷག །ཕོ་དེ་འདྲའི་གདོང་ལ་གཟབ་དགོས་ཡོད། །ཁོ་ལས་དང་དུས་ལ་མ་
བབ་ན། །དཔའ་འདྲ་འདྲས་རྟིང་མ་ཁག་པོ་ཡོད། །དེ་ཚོ་རྒྱལ་བློན་ཐུགས་ལ་
ཞོག །
ཅེས་ཟེར་བས་ཐམས་ཅད་ནས་བདེན་པར་གོ ཉི་མ་བཞུད་པ་དང་སོ་སོའི་
རང་སྒར་ལ་ལོག་སྟེ་དམག་གི་བསྒྲིག་གཞི་ལྟར་ནངས་པར་ཐོན་ཆོག་མཛད། ཉི་
མ་དེའི་ཕྱི་ཉིན་རྔ་བརྡ་བྱུང་བ་དང་བཟའ་བ ཏུང་གིས་ཚིམ་པར་བྱས། དམག་
དུང་གི་སྒྲ་བྱུང་བའི་དུས་དེར་རུ་བཞིའི་དམག་དཔུང་དེ་ཆུ་བོ་འབབ་པ་ལྟར་བྱང་
སྒར་ལ་གཏད་དེ་གཤར་བ་ན་སྤང་ལུང་ཤོག་མོའི་གདོང་ལམ་དུ་བྱང་གི་སོ་པ་རྟ་་་
དམག་བཅོ་ལྔ་ཡོད་པ་རྣམས་ཀྱིས་གླིང་དམག་ག ཤར་བར་མཐོང་སྟེ་བྱང་སྒར་ལ་་་
བརྡ་བཏང་བས། དེ་ཉིན་བྱང་དམག་རྣམས་སྟག་གཟིག་གི་སྒར་ལ་རྟིང་མ་ཆས་
རྒྱུ་ཡིན་པ་བཤོལ་ཏེ་སྒར་གྱི་བསྒུག་ར་དང་འཐབ་ར་བཅས་བཟུང་ཞིང་གནས་་་་་
ཡོད་པར་གླིང་དམག་དེ་ཤར་ལྷོ་ནུབ་བྱང་གི་ཕྱོགས་སོ་སོ་ནས་བསྐོར་ཏེ། རྒྱབ་
256



ELEE
ལྷ་བཟང་དཔོན་གྱི་གསོན་སྙིང་བཏོན།
སོད་ཀྱི་སྒྲ་འབྲུག་སྟོང་གྲགས་པ་ལྟར་གྱི་མདའ་མཚོན་དགུང་ནས་སེར་བ་་་་་་་་
འབེབས་འབེབས་བྱས་བྱུང་བ་དང་བྱང་དམག་རྣམས་ནས་ཀྱང་དེ་བཞིན་མདའ་་
མཚོན་མང་པོ་འཕང་ཞིང་འཁྲུག་པས་ཕྱི་ནས་གླིང་དམག་བརྒྱ་ཙམ་གྲོངས་ཤིང་་་་་
ནང་ནས་ཀྱང་བྱང་དམག་ཉིས་བརྒྱ་ཙམ་བསད་རྨས་བྱུང་བར། དེ་ནས་ཉི་དྲོས་
སྦྲུལ་གྱི་དུས་སུ་ཤར་ཕྱོགས་ནས་སྡིག་གཅོད་ཤན་པ་གཙོས་པའི་དཔའ་རྟུལ་་་་་་་
རྣམས་ནས་བསྒུག་ར་དང་ཆག་ར་གཏོར་ཞིང་ནང་དུ་མཆོང་སྟེ་བྱང་དམག་བརྒྱ་་་
ཙམ་ཤི་རྨས་བཏང་བྱུང་བ་དང༌། དེ་ཕྱོགས་སུ་ཡོད་པ། བྱང་བློན་ཆོས་རྒྱལ་
ནམ་མཁའ་འཇིགས་མེད། སྟག་རི་བ་ཚ་ཤེས་རབ། སྟག་རི་ཀླུ་ར་ལྷ་བཟང་།
ཤེལ་ལུང་དུང་ཟླ་ཡ་མེད་བཞི་ནས་མདའ་མདུང་གྲི་གསུམ་གྱིས་ཧོར་དམག་དང་་་
ཨ་གྲག་དམག་བཅས་ལྔ་བཅུ་ཙམ་ཕབ་ནས་བྱུང་བར། ཤན་པ། ཉི་གྲགས།
གནམ་ལྷ། ཉ་པའི་ཨ་རྒོད་མིག་དམར་བཅས་ནས་གདོང་བླངས་ཞིང་། དེ་དག་
གི་ནང་ནས་ཧོར་དཔའ་བཟང་ཤན་པ་རྒྱལ་པོ་དེ་རྒྱ་དམར་ཁྱུགས་སེ་ངོ་གདོང་་་་
དམར་པོ་བྱི་རུ་ལྟར་གྱུར་ཅིང་རྟ་དམར་ཆུང་གི་ཁ་འཐེན་ཙམ་བྱས་དགྲ་སྟ་གནམ་
ལྕགས་ཁ་ཆེ་དེ་དགུང་ལ་ཕྱར་ཏེ་ངར་བའི་སྒོ་ནས་གླུ་འདི་འབྲས་ཐུང་དགྲ་བོའི་་་་
སྲོག་གཅོད་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མ ཁྱེན་གནམ་ཐེལ་དཀར་པོ་མཁྱེན། །བར་མཁྱེན་བར་ཐེལ་ཁྲ་བོ་མ ཁྱེན། །
མར་མཁྱེན་ས་ཐེལ་ནག་པོ་མཁྱེན། །ངང་ཡག་ཐེལ་མོ་སྤུན་གསུམ་མ ཁྱེན། །ཤན་
པའི་ཅོག་ལ་མཚལ་རྩེ་མཁྱེན། །མགར་བའི་གླ་བ་རྐང་གཅིག་མཁྱེན། །ལྷ་དེ་
བའི་ཡན་ལ་འདི་མཁྱེན་མེད། །ས་འདི་སྟག་གཟིག་ནོར་གྱི་ས། །ན་བཀྲ་གོང་མ་
མི་ཟེར་རམ། །ང་འདྲ་ཁྱོད་ཚོས་མ་ཤེས་ན། །ཨ་ཆེན་ངོམ་ཐང་སྐྱ་མོ་ནས། །
，
257



གོ་ར་ཚྭ་རྫོང་།
ཐང་དམར་བཞི་ལིང་གོང་མ་ནས། །ཕུ་ལུང་རྡོ་རྗེའི་བྲག་སྟེང་ནས། །མཛོ་མོ་རུ་
རྫོང་མཁར་ནང་ནས། །ཕ་སྡིག་པ་ར་ཙའི་བུ་རྒྱུད་ལ། །སྡིག་གཅོད་ཤན་པ་རྒྱལ་
པོ་ཟེར། །ཚེ་སྟོད་ཧོར་ཡུལ་སྟོད་ལ་བསྡད། །གུར་དཀར་རྒྱལ་པོའི་མདུན་བློན་
བྱས། །དགེ་མེད་སྡིག་པའི་ལས་ལ་ཞུགས། །སྡིག་སྲོག་གཅོད་གཉིས་ལ་ཅི་ནུས་
བྱས། །ཧོར་དམག་རྒྱ་གར་ཡུལ་ལ་དྲངས། །རྒྱ་ཞྭ་དཀར་ཅན་ལ་དགུ་བརྒྱ་
བསད། །བརྒྱ་ཐུབ་ཤན་པ་དེ་ནས་ཐོགས། །དམག་སྣ་བར་མ་འཇང་ལ་དྲངས། །
འཇང་ལྕགས་ཁྲབ་ཅན་ལ་གཅིག་སྟོང་བསད། །སྟོང་ཐུབ་དུ་ར་ནག་པོ་ཐོགས། །
དམག་སྣ་གསུམ་པ་རྒྱ་ལ་དྲངས། །རྒྱ་རེས་ཞ་ཅན་ལ་གཅིག་ཁྲི་ཕབ། །ཁྲི་ཐུབ་
ཁ་ལ་ལྡེང་འཇོམས་ཐོགས། །ང་ཤན་པ་མ་སོང་ས་གཅིག་མེད། །ཤན་པས་མ་
བསད་གཅིག་ཀྱང་མེད། །ཚེ་སྨད་གླིང་དཀར་ཡུལ་ལ་གནས། །གེ་སར་རྒྱལ་པོའི་
ཆོས་བློན་བྱས། །དམ་ལོག་དགྲ་བོ་མ་གཏོགས་པ། །བསད་རྒྱུའི་སྡིག་དེ་རྒྱབ་ལ་
བཞག །ཆོས་དང་དགེ་བ་དང་དུ་བླངས། །ལྟ་སྒོམ་སྤྱོད་པའི་གནད་རྣམས་
རྟོགས། །ཡེངས་མེད་རང་ངོ་རང་གིས་འཕྲོད། །སྒོམ་མེད་རྫོགས་ཆེན་གནས་
ལུགས་ཤེས། །རྗེ་གེ་སར་རྒྱལ་པོའི་བཀའ་དྲིན་རེད། །དེ་ཚོ་ཤན་པའི་གནས་
ལུགས་རེད། །དེ་ནས་བྱང་གི་སྟག་རིའི་དཔུང་། །ཨ་མཚར་བ་ཨི་ཤེས་གོ་ར་
རྒྱལ། །གཅན་གཟན་རྒྱལ་པོ་གདོང་ལྔ་ལ། །སྡེར་ཆགས་ཀུན་གྱིས་མ་འགྲན་ཟེར།
ཁྱི་ཞེ་འུས་འགྲན་པ་ཡ་རེ་མཚར། །རི་རབ་འཛིན་པའི་མཁའ་ལྡིང་ལ། །གཤོག་
ཐོགས་ཀུན་གྱིས་མ་འགྲན་ཟེར། །བྱ་ནག་འགྲན་པ་སྙིང་རེ་རྗེ། །མ་སང་གེ་སར་
གཡུལ་ལས་རྒྱལ། །མཐའ་བཞིའི་རྒྱལ་གྱིས་མ་འགྲན་ཟེར། །གོ་རས་འགྲན་པ་
ཧམ་རེ་ཆེ། །ཡང་དག་དོན་ལ་འབེབས་ཙ་ན། །ན་ཉིན་ལོ་ཡི་གཞེ་ཉིན་ལ། །
གླིང་དམག་ལྷོ་ལ་འགྲོ་བའི་དུས། །ཐོག་རི་སྟོང་བདུད་ཡ་མེད་ཁོས། །དམག་སྣ་
258



ལྷ་བཟང་དཔོན་གྱི་གསོན་སྙིང་བཏོན།
བྱ
ཁྲ་མོ་གླིང་ལ་དྲངས། །རྒྱ་གླིང་བྱེ་མའི་ལ་ཁ་ནས། །ཚུར་ཡོང་ལྷ་སྲས་དཔུང་
དང་འཕྲད། །མི་ཤ་འགའ་རེ་བསྒོས་ནས་བྱུང་། །དེ་ལ་ཤན་པ ས་ཁ་ཏ་བྱས། །
མི་ཡག་ཁ་མཆུ་འདུན་མ་བསྒྲིག །ཟོག་ཤོར་ནོར་ལ་བརྩད་གཅོད་བཏང་། །མི་
བསད་སྐོར་ལ་སྟོང་ཐང་སྤྲད། །བྱང་གླིང་འདུན་མ་ཤན་པས་སྒྲིག །རི་ཁྲའི་
གཏེར་གཡང་རྗེ་ལ་ཕུལ། །ཞྭ་དམར་སེར་བསྟན་པའི་སྦྱིན་བདག་གྱིས། །བྱང་
གླིང་བསམ་པ་གཅིག་མཐུན་བྱེད། །ལོ་ཁྲལ་གེ་སར་རྒྱལ་ལ་ཕུལ། །ལས་དེ་འདྲ་
བྱས་ན་ཤོག་གཉིས་བདེ། །མ་ལབ་བསམ་པ་ང་ལ་མེད། །བཤད་པ་གོ་མེད་ཉན་
སྡུག་རེད། །ཐ་མ་རྩ་བ་འདི་ལ་ཐུག །དེ་རིང་འདུན་མ་བྱས་ན་བསམ། །དཀར་
ནག་བར་ནས་ལམ་ངོ་ཟིན། །དགེ་སྡིག་བར་ནས་མཐོ་རིས་ཐོབ། །ཁེ་ཕམ་བར་
ནས་བསམ་ལོ་རྙེད། །རང་ཚོད་ཟིན་ན་མཁས་པ་ཟེར། །ཟ་ཚོད་ཟིན་ན་
མཛངས་མ་ཟེར། །ཅི་དགོས་བསམ་བློ་ནང་དུ་ཁུག །ང་ཤན་པ་ཁྱོད་ལ་མི་ཞེད་
དེ། །མི་མང་ཚེ་ཐར་བྱུང་ན་བསམ། །གལ་སྲིད་འཛིང་བསམ་ཡོད་པས་ན། །
ཤན་པ་ང་ལ་ཁྱད་པར་མེད། །བྲག་དཀར་ང་མཐོ་བསམ་ན་ཡང་། །ཐོག་དམར་
བབས་ཉིན་ཐལ་ཕུང་རེད། །དེ་དུས་ཐང་དཀར་འགྱོད་ཀྱང་འཕྱི། །ས་ནག་གད་
པ་མཐོ་བསམ་ཡང་། །ཆུ་ཆེན་བབ་པས་ཧུབ་ལ་དྲངས། །དེ་དུས་ཞིང་ཁང་
འགྱོད་ཀྱང་འཕྱི། །རྒྱུ་ཞིང་སྐྱེ་དཔུང་མཐུག་བསམ་ཡང་། །སེར་བས་བྲབ་ཉིན་
འཇག་སྐྱ་ཕུར། །དེ་དུས་དབུ་ནག་འགྱོད་ཀྱང་འཕྱི། །དེ་བས་བསམ་བློ་ཐོང་
དང་དགའ། །གལ་སྲིད་ཤི་ལ་མ་འཚེར་ན། །གདོང་ལ་མཆོངས་ཤོག་ཁམ་ནག་
སྐྱ། །དགྲ་སྣུའི་ངར་ལ་མ་དྲངས་ན། །ཤན་པ་ཤི་བའི་རོ་དང་འདྲ། །གོ་ན་ཨ་
ཕོའི་ཁ་ཏ་ཡིན། །མ་གོ་སོང་ཡང་འགྱོད་པ་མེད། །
ཅེས་ཟེར་ཞིང་དུས་འདི་ཙམ་ལ་མགོ་འདྲ་སྒུར་ན་ཅི་ཤེས། དེས་ན་ཕན་
259



གོ་ར་ཚྭ་རྫོང་།
ཚུན་འཁྲུག་པ་མེད་ན་བདེ་ཞིང་གལ་སྲིད་མགོ་འབུལ་མ་བྱས་ནའང་རྟིང་མ་ལེན་
ཆོག་བསམ་ཞིང་ཨེན་ཙམ་ལྷོད་པ་དང༌། བྱང་བློན་ཆོས་རྒྱལ་ནམ་མཁའ་
འཇིགས་མེད་དེའི་བསམ་པར་ཁོས་ལབ་པའི་གཏམ་དེ་བདེན་པ་འདྲ་ཞིང་གླིང་་་
ལ་འགྲན་ན་ནམ་ཕུགས་མི་བརྟན་པ་ཁག་ཐེག འོན་ཀྱང་བྱང་ཡུལ་རྒྱལ་བློན་
ནས་མགོ་སྒུར་བའི་བློ་མེད་པར་ང་རང་གཅིག་པུའི་སྲོག་ཐར་པ་ལས་ཤི་བ་དགའ་
བྱང་ཡུལ་རྒྱལ་པོའི་ཐུགས་དགོངས་རྫོགས་ན་དེ་ལས་ལྷག་པ་མེད་པས་རྟིང་མ་་་་
གང་ལོན་བྱེད་པ་ལས་མེད་བསམ་སྟེ། ང་རྒྱལ་ཆེར་འཁྲུག་ཅིང་རྟ་ཁ་འཐེན་ཡོབ་
ཆེན་ཕྲལ་ནས་ཟུར་འདུག་གིས་ཡ་ཧོར་ངན་ཤན་པ་གཡོ་འཕྲུལ་ཅན། ཁྱོད་ཤན་
པ་དཔོན་གྱིས་བྱས་བྱས་དེ། ང་དཔའ་བོས་མི་བྱེད་ཐག་ཆོད་ཡིན་ཟེར་ནས་གླུ་
འདི་ལྟར་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མ ཁྱེན་དགུང་སྔོན་གཞལ་ཡས་ནས། །ཁྲི་གདུགས་ཉི་མའི་ཕོ་བྲང་ནས། །ལྷ་
ཆེན་ཁྲོས་པ་འབར་བ་ལྷ། །བྱང་ཡུལ་རྒྱལ་པོའི་དབུ་འཕང་བསྟོད། །སྒོ་སྲུང་ཧ་
བ་བདུད་བཙན་པོ། །ཁྲོས་པས་དགྲ་བོའི་ཙིཏྟ་དྲངས། །ས་འདི་བྱང་སྟག་ས་
མཚམས་ལ། །ན་བཀྲ་གོང་མ་མིང་དུ་འབོད། །ང་འདྲ་ཁྱོད་ཀྱིས་མ་ཤེས་ན། །
བྱང་ཨ་ཡུལ་དར་ལྡིང་རིང་མོ་ནས། །སྡེ་ཡར་ཆགས་རི་ཤི་ཚོ་བདུན་ནས། །སྦྲ་
རི་ཁྲི་ཤོང་ནག་པོའི་ནང་། །ཆོས་རྒྱལ་ནམ་མཁའ་འཇིགས་མེད་ཟེར། །དགྲ་ལ་
མི་འཇིགས་དཔའ་བོ་ཡིན། །གཉེན་ལ་སྐྱིད་པའི་ཉི་མ་ཡིན། །བྱང་གོ་ར་རྒྱལ་
པོའི་མདུན་བློན་ཡིན། །དེ་ནས་ཉོན་དང་ཤན་པ་དཔོན། །ཕོ་གཡོ་ཆེན་གྱོད་ཀྱི་
གཞི་མ་ཡིན། །ཟོག་གཡོ་ཆེན་ཕྱུགས་ཀྱི་སྤྱི་གླུ་རེད། །ངེད་བྱང་ཡུལ་གོ་ར་རྒྱལ་
པོ་དེས། །རྒྱལ་རབས་དགུ་ཡི་ཚུན་ཆོད་ལ། །དགྲ་ལ་ཕར་ཆས་ཚུར་འགེལ་མེད། །
260



ལྷ་བཟང་དཔོན་གྱི་གསོན་སྙིང་བཏོན།
གྱོད་ལ་ཕར་བཙུག་ཚུར་གནོད་མེད། །བདེན་པ་གསུམ་དེ་གསེར་ལྟར་བསྟོད། །
ངན་པ་གསུམ་དེ་ཚར་བཅད་བྱས། །རྒྱལ་འབངས་བདེ་བའི་གཞི་རྩ་བཙུགས། །
ཁྱོད་གླིང་རུས་ཟ་འདོད་ཧམ་རྐུན་བྱས། །རྐུ་སྣ་དགྲ་སྣ་བྱང་ལ་གཏད། །མི་བདེ་
ཤོག་གཉིས་འདི་ལ་ལྟོས། །དེ་རིང་མགོ་བསྐོར་ཧམ་གཏམ་བཤད། །ལས་འདི་
འདྲ་མེད་ན་ཅི་འདྲ་ཡིན། །དེ་རིང་འདུན་མ་ངོ་རེ་ཚ། །གནའ་མིའི་དཔེ་ལ་ཨི་
འདྲ་ཡོད། །མ་ཤི་འཕོ་བ་འདེབས་ལེ་དེ། །མི་དགོས་ལས་ལ་སྔ་བས་ཟེར། །ཤི་
ནས་རོ་ལ་དབང་བསྐུར་དེ། །དགོས་པའི་ལས་ལ་འ ཕྱི་བས་ཟེར། །གཏམ་འདུན་
མའི་བར་པ་ཕར་ར་ཞོག །ཁྱོད་ཧོར་ངན་ཤན་པ་རྒྱལ་པོ་དེས། །དཔོན་དྲིན་
ཆེན་བ ཤའ་ལུག་སྒོ་ལ་འདོགས། །བསད་བསམ་པའི་སྡིག་གུ་ཇོ་རུ་ཁྲིད། །སྨག་
མུན་པའི་ནང་ནས་དགྲ་ལ་སྤྲད། །ཕྱི་ཤ་ཁྲག་ཧོར་རུས་རྒྱ་རུ་བཞག །ནང་དོན་
དྲུག་ཕྱུང་ལ་ཇོ་རུས་ཁུར། །གཏམ་ཆེ་བཤད་འཇིགས་འདོད་ངོ་རེ་ཚ། །བོང་
རྒན་ཕུར་མ་འགམ་འགམ་དེ། །ཁ་དཀར་རྐྱང་གིས་འགམ་ལེ་མིན། །གླང་རྒན་
ན་ཆུ་བཙག་བཙག་དེ། །བྲེ་སེ་འབྲོང་གིས་བཙག་ལེ་མིན། །ཤན་པས་དགྲ་མགོ་
སྒུར་སྒུར་དེ། །ང་ཆོས་རྒྱལ་བློན་པོས་སྒུར་ལེ་མིན། །མགོ་སྒུར་སྲོག་ལས་ཐར་པ་
ལས། །ཤི་ནས་གཤིན་ཡུལ་འགྲིམ་ལེ་དགའ། །ཁྱོད་དང་ང་རང་གཉིས་པོ་དེ། །
མཆོག་དཀར་བཟུང་བ་འདྲ་འདྲ་ལ། །སྐྱེན་པོ་སུ་རེད་ད་རེས་ལྟ། །འདོ་བ་ཞོན་
པ་འདྲ་འདྲ་ལ། །བང་མགྱོགས་སུ་ཚེ་ད་རེས་ལྟ། །མཚོན་སྔོན་བཟུང་བ་འདྲ་
འདྲ་ལ། །རྣོ་ཆོད་སུ་ཆེ་ད་རེས་ལྟ། །བློན་པོ་ཡིན་པ་འདྲ་འདྲ་ལ། །སྟོབས་རྩལ་
སུ་ཆེ་ད་རེས་ལྟ། །ངས་གཡས་ན་འདོན་པའི་ཉག་ཕྲན་མདའ། །སྨྱུག་ཚིགས་
གསུམ་འབྲས་མོ་རོང་ནས་ཐུས། །ཚིགས་གཅིག་གོང་ནས་དྲང་དོ་བསམ། །
ཚིགས་གཉིས་གོང་ནས་ཧྲག་དོ་བསམ། །ཚིགས་གསུམ་གོང་ནས་ཐུས་ལེ་ཡིན། །
261



གོ་ར་ཚྭ་རྫོང་།
མདའ་བཟོ་མཁས་པའི་ལག་ལ་བཞག །ཐང་དཀར་སྒོ་ལ་འཕུར་ཡ་བྱས། །སྟོང་
ཁ་དམར་པོ་མཚལ་ལ་བྱས། །འཕངས་ན་ཐར་མེད་སྨོན་ལམ་བཏབ། །མགུལ་
དཀྲིས་སྔོན་མོ་གཡུ་ལས་བྱས། །རང་ཡུལ་རྒྱལ་པ་མཐོ་བའི་རྟགས། །མདེལ་སྣེ་
སེ་རོང་ལྕགས་ལ་བྱས། །དགྲ་སྲོག་ཨར་ལ་གཏད་པའི་རྟགས། །གཡོན་པས་
འདོན་པའི་མཆོག་དཀར་གཞུ། །ཟངས་གཞུ་རི་བོ་འགུག་ཆེན་ཟེར། །རྒྱུ་བཟང་
དགུ་ལ་བཟང་བསྡེབ་བྱས། །བཀུག་ན་དགྲ་བོའི་སྲོག་རྩ་གཅོད། །ཐབས་ཤེས་
གཉིས་ཀྱིས་མཐེབ་ལ་སྤྲད། །སྟོབས་ཆེན་དཔུང་པས་རྒྱང་ཤིང་བྱས། །འཕང་ན་
མི་ཐར་གཤིན་རྗེའི་ཞགས། །དེ་རིང་ཁྱོད་ལ་ཧོ་མ་ཡ། །གློ་བའི་སྒང་ལ་མདའ་
མོ་བབས། །མཆིན་པའི་ཟུར་ནས་ཕུད་ལ་ཤོག །མགོ་འཕྲུ་དཔའ་བོས་རྙིང་མ་
ལེན། །ཕུང་པོ་བྱ་ཁྱིའི་ལྟོ་ལ་སྟེར། །རྟ་དམར་རྔ་བའི་ཐོག་དམ་ཅན། །སྒ་སྲབ་
ཤར་རེ་རོལ་དུ་ཁྲིད། །དེ་ལས་འགྲོ་ས་ག་ན་ཡོད། །ཤན་པའི་ཡིད་ལ་དེ་འདྲ་
ཞོག །
ཅེས་གླུ་མཇུག་རྫོགས་པ་དང་མདའ་དེ་དུ་བ་སྔོ་རྒྱང་ངེར་འཕངས་བྱུང་བ་་་
ཤན་པའི་བྲང་མདོ་ལ་མེ་ལོང་ཕུབ་ཙམ་ཞིག་ཡོད་པའི་སྟེང་དུ་ཐོག་བབས་པ་ལྟར་
ཕོག་ཅིང་སེར་ཐར་གྱིས་གཏོར་བ་ལས། སྐུ་ལུས་ལ་སྐྱོན་མ་བྱུང་། སྡིག་གཅོད་
ཤན་པ་རྒྱལ་པོ་དེ་ང་རྒྱལ་ཆེར་འཁྲུག་སྟེ་བྱང་རླུང་འུར་བ་བཞིན་སྟེང་དུ་མཆོངས་
པས་ཁོས་ཀྱང་རལ་གྲི་ཤུབས་ནས་ཕྱུང་སྟེ་ཕྱིར་འགྱེད་མེད་པར་ཤར་གྱིས་བྱུང་་་་་
ཞིང་འཐབ་པས་ཤན་པའི་གྲི་དེ་བཏབ་པས་ཀྱང་ཨན་ཙམ་དུས་ལ་མ་བབ་པས་མ་
ཆོད། ཁོས་རལ་གྲི་ཚུར་གཡུག་པ་དང་ཤན་པས་སྟ་གྲི་གཡུག་པ་ཐུག་སྟེ་སྟ་གྲིའི་
ཡུ་བ་ཁོའི་གྲིས་བཅད་དེ་ཐང་ལ་ལྷུང་། དེ་ནས་ཤན་པས་རལ་གྲི་དུག་རལ་
འབར་བ་དེ་ཤུབས་ནས་ཕྱུང་སྟེ་རལ་ཁ་འགྲན་པས་འདྲ་མཉམ་པའི་ངང་དེར་་་་་
262



EE
，
ལྷ་བཟང་དཔོན་གྱི་གསོན་སྙིང་བཏོན།
ཤན་ཆུང་དར་མ་འབུམ་དགའ་ནས་གྲི་གཉིས་བཏབ་པས་རྗེས་མ་དེས་ཁོའི་ལག་་་
པའི་ཕྱི་གྲིབ་ལ་གྲི་རྨས་ཅུང་ཟད་བྱས་པས་ཁོ་ངར་ཆེན་གྱིས་གྲི་དེ་ཕྱིར་གཡུག་་་་་
བྱས་པ་ཤན་ཆུང་གི་ཕྲག་པ་ལ་ཐེབས་ཏེ་རྟ་ལས་ལྷུང་ཞིང་འདས། དེ་ནས་ཤན་
པ་ངར་ཆེན་གྱིས་དགྲ་མི་ཤ་འཕྲལ་དུ་ལེན་པ་ཞིག་མ་བྱུང་ན་བུ་མིན་བསམ་སྟེ་་་་
རྒྱལ་པོའི་སྐུ་ཡི་བཀོད་པ་ཡིད་ལ་ལྷང་ངེར་དྲན་ཅིང་གྲི་གཅིག་བཏབ་པས་ཅོག་་་་
ལྷས་གྲི་ཡི་སོ་ཁ་འཚོས་པས་ཁོའི་བྲང་ལ་རྩེ་ཤེད་ཀྱིས་རྩིབ་མ་ལྷ་སྒོ་ཕྱེས་པ་ལྟར་ཁོ་
འདུལ་བའི་དུས་ལ་བབ་ཅིང་གློ་མཆིན་རྣམས་ཕྱི་རུ་ཕྱུང་ཡང་ཁོས་ད་རུང་སྙིང་་་་
སྟོབས་བསྐྱེད་དེ་ཨམ་ག ཙིགས་བསྡམ་ནས་རལ་གྲི་དེ་ཤན་པ་ལ་ལན་གཉིས་་་་་་
བཏབ་པས་ཁྲབ་གོས་ཧྲུག་ཧྲུག་བཏང་བ་ལས་མ་གནོད། ཤན་པས་རལ་གྲི་ལན་
གཅིག་གཡུག་པ་མགོ་ལ་ཐེབས་པས་ཀླད་ཁྲག་གཏོར་ཏེ་རྟ་ལས་ལྟུང་བས་མགོ་་་་་
འཕྲུ་གོང་ལེན་བྱས་པ་དང་མཉམ་དུ། ཨ་གྲག་ཉི་མ་དང༌། སྟག་རི་ཀླུ་ར་ལྷ་
བཟང་གཉིས་གདོང་འཕྲད་པས་དང་པོ་མདུང་འགྲན་ཐུང་ཙམ་བྱས་ཀྱང་དབྱེར་་
མ་ཆོད། དེ་ནས་རལ་འགྲན་བྱས་པས་གྲི་ལན་དགུའི་ཐོག་ཉི་མའི་གྲི་དེ་ཁོའི་
ཕྲག་པ་གཡོན་པའི་སྟེང་དུ་ཐེབས་པས་ཁོ་འདུལ་བའི་དུས་ལ་བབ་ཅིང་ནུ་མ་བར་
དམར་ཧར་གྱིས་གཤག་ཀྱང་ཁོ་ངར་ཆེན་གྱིས་ཕྱི་ནུར་མེད་པར་སླར་ཡང་ཉི་མ་ལ་
གྲི་གཅིག་བཏབ་པས་ཁྲབ་གོས་ཧྲུག་གེར་བཏང་། ཡང་ཉི་མས་གྲི་གཅིག་བཏབ་
པ་གཡས་པའི་ཕྲག་གོང་ནས་མཆན་འོག་བར་གཤག་སྟེ་རྟ་ལས་ལྷུང་། ཤེལ་ལུང་
དུང་ཟླ་དང་། ཉ་པའི་ཨ་རྒོད་མིག་དམར་གཉིས་གདོང་འཕྲད་པས་རལ་འགྲན་
བྱེད་བཞིན་ཡོད་པར་ཀླུ་ར་བསད་པ་མཐོང་སྟེ་ངར་ཆེན་གྱིས་གྲི་གཅིག་བཏབ་་་་
བྱུང་བས་མིག་དམར་གྱི་གཞོག་ཧྲུག་དུམ་དུ་འཕང་སྟེ་བཀྲོངས་ཤིང་ཤར་གྱིས་ཨ་་་
གྲག་ཉི་མའི་སྟེང་དུ་མཆོང་སྟེ་རལ་འགྲན་བྱས་པ་དང་ཤན་པ་ཡང་དེར་ཕྱིན་ཏེ་་་་
263



གོ་ར་ཚྭ་རྫོང་།
------
，
ཕན་ཚུན་གྱི་ལན་དགུ་རེ་བཏབ་ཀྱང་ཁོ་འདུལ་བའི་དུས་ལ་མ་བབ་པས་ཅི་ཡང་་་་
མ་ཐུབ་དེ་ནས་ཤན་པས་ལྷ་ལ་ར་མདའ་སྦྲན་པས་གྲི་དུག་རལ་གྱི་རྩེ་མོ་ནས་མེ་་་
དཔུང་ཁྲུ་གང་ཙམ་འཕྲོས་པས་ཁོས་རྟིང་མ་མི་ཡོང་བསམ་སྟེ་རྟ་ཁ་གཡས་ཕྱོགས་
ལ་བསྒྱུར་ཞིང་བྱང་རླུང་འུར་བ་བཞིན་ཤོར་སོང་ངོ༌། །གནམ་ལྷ་དང་། བ་ཚ་
ཤེས་རབ་གཉིས་རལ་འགྲན་བྱས་པ་གནམ་ལྷའི་གྲི་དེ་ཁོའི་སྤྱི་བོར་ཐེབས་ཏེ་བྲང་་
མདོ་བར་དམར་ཧར་གྱིས་གཤག་ཅིང་རྟ་ལས་ལྷུང་། དེ་ནས་ཧོར་གྱི་བ་དུར་
དང་ཨ་གྲག་དཔོན་བློན་རྣམས་བྱང་དཔུང་དུ་བབས་ཏེ་ཉིས་བརྒྱ་ཙམ་བསད། །
ཚུར་ཡང་བརྒྱད་ཅུ་ཙམ་ཤོར། ཡང་དེའི་དུས་སུ་འཇང་དམག་དང་སོག་ཁུ་ཡེ་
རྒྱལ་པོའི་ལས་དམག་བཅས་ལྷོ་ཕྱོགས་ནས་སེར་རྒོད་བྲབ་པ་ལྟར་བྱང་དམག་གི་ས་
ནང་དུ་མཆོངས་ཏེ་ཕན་ཚུན་མདའ་མཚོན་གང་ཟིན་གྱིས་འཁྲུག་པས། བྱང་
དམག་མང་པོ་ཆག་ཉིལ་དུ་བཏང་སྟེ་ལས་གུར་གྱི་སྒོར་མ་སླེབས་ཙམ་ལ། སྟག་
རི་བ་ཚའི་གོང་རྒན་གསེར་མིག་དང༌། བློན་པོ་ལྷ་བཟང་ཀླུ་དཔལ། བྲག་སྐྱའི་
ཤ་བ་སྐྱ་རིང་གསུམ་ནས་འཇང་དང་ཁུ་ཡེའི་ལས་དམག་ལྔ་བཅུ་ཙམ་བསད་ཅིང་
ཤར་རྒྱག་བྱུང་བར། སོག་བློན་ལྷ་བུ་ཀུན་བཟང་། ཟླ་བ་མཆོག་གྲུབ་གཉིས་ནས་
གདོང་བླངས་པས། བློན་པོ་ལྷ་བཟང་དེས་རྒྱུགས་མདུང་འཕང་བ། ཟླ་བ་
མཆོག་གྲུབ་ཀྱི་གཞོག་གཡས་ཀྱི་རྩིབ་མའི་སྒང་ལ་ཐེབས་པ ས་གཡོན་གྱི་མཆན་་་་་
ཁུང་ནས་ཐོན་ཏེ་རྟ་ལས་ཕབ་སྟེ་འདས། ལྷ་བུ་ཀུན་བཟང་དང༌། ཤ་བ་སྐྱ་རིང་
གཉིས་གདོང་འཕྲད་པས་སོག་བློན་ནས་རལ་གྲི་ཕྱར་ཞིང་མཆོངས་པས་ཁོས་ཀྱང་
ཕྱིར་འགྱེད་མེད་པར་རལ་གྲི་ཤུབས་ནས་ཕྱུང་སྟེ་གཡུག་སྐོར་གསུམ་གྱིས་མཚམས་
སོག་བློན་གྱི་གྲི་དེ་ཁོའི་དཔྲལ་བ་ལ་ཐེབས་པས་གྲི་རྨས་ཆེ་ཙམ་ཀྱིས་ཁྲག་དམར་་་་
ཤར་ཤར་བྱུང་བ་ལག་གཡོན་པས་ཕྱིས་ཏེ་གཡས་ཀྱིས་གྲི་གཉིས་བཏབ་པས་སོག་་་
264



ལྷ་བཟང་དཔོན་གྱི་གསོན་སྙིང་བཏོན།
བློན་གྱི་དཔུང་པ་ལ་གྲི་རྨས་ཅུང་ཙམ་བྱུང་བས། སོག་བློན་ཀུན་བཟང་ནས་ངར་
ཆེན་གྱིས་གྲི་གཅིག་བཏབ་པས་དཔུང་སོག་ཕྲལ་ཏེ་རྟ་ལས་ལྷུང་། དེ་ནས་གཡུ་
ལྷ་དེར་སླེབས་པ་དང་བྱང་བློན་ལྷ་བཟང་ཀླུ་དཔལ་དེས་ངར་ཆེན་གྱིས་གཡུ་ལྷའི་
གདོང་བཀག་སྟེ་ངར་བའི་སྒོ་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། ། །
ཡར་མཁྱེན་སྲོག་བདག་འབར་བ་མཁྱེན། །སྒོ་སྲུང་ཧ་བ་བདུད་བཙན་མཁྱེན། །
གོ་རའི་ཟངས་དམར་དགྲ་རྒོད་བཅས། །མཆོད་པའི་མི་ལ་དཔལ་མགོན་གྱིས། །
ས་འདི་བྱང་སྟག་ས་མཚམས་ལ། །ན་བཀྲ་གོང་མ་མིང་དུ་འབོད། །ང་འདྲ་ཁྱོད་
ཀྱིས་ཅི་ལ་ཤེས། །བྱང་ཡུལ་བྱང་གི་ས་ཆ་ནས། །རྨུ་ཁྲི་གངས་ཀྱི་ར་བ་ནས། །
མཚོ་མོ་གཡུ་ཡི་མཎྜལ་ན། །རྨུ་ཁྲི་ངར་སྡེ་ཕྱུག་མོ་ནས། །སྦྲ་ཆེན་ཁྱུང་ནག་སྒྲོ་
གུར་ནང་། །ལྷ་བཟང་ཀླུ་དཔལ་དགྲ་ཡི་གཤེད། །དཔའ་ངར་བའི་བུ་ལ་ང་འདྲ་
མེད། །རྫ་ཨ་ཡུལ་ལམ་འཕྲང་ཚུན་ཆོད་ལ། །བསད་བསད་མི་ཚེ་སྡིག་ལ་ཕུང་། །
དེ་རིང་ཉི་མའི་གདོང་གང་ལ། །ངར་ཆེན་མི་དཀར་རྟ་དཀར་ཅན། །དུང་ཟླ་
གཟའ་ཡིས་ཟིན་འདྲ་བྱས། །འཕྲུ་སྔོན་ཅན་ལ་ལྔ་བཅུའི་དཔུང་། །རྐང་འོག་
ཐལ་བ་འགམ་དགོས་བྱུང་། །ད་ལྟ་གདོང་ཐུག་སྔོན་པོ་སྐྱ། །ངར་མདོག་ཁ་ཕོ་
ཐགས་སེ་ཐག །རྒོད་མདོག་མགོ་དིག་ལིངས་སེ་ལིང་། །སུ་དང་གང་གི་དཔའ་
རྟུལ་ཡིན། །ཡང་དག་འདྲ་མ་འདི་འདྲ་ཡོད། །སྟག་དམར་ཡག་ནགས་ནས་མི་
ངར་རྒྱུ། །ནོར་སྲུང་གཏུམ་པོའི་ངར་སྒྲ་བྱུང་། །ཐོ་རུའི་སྙིང་ཁྲག་མ་འཐུང་ན། །
རྒྱ་སྟག་ཟེར་བ་ངོ་རེ་ཚ། །སྤྱང་ཨ་ཐང་སྒང་ལམ་མི་བཟུང་རྒྱུ། །ར་ཚེ་རའི་
འབའ་སྒྲས་རྣ་བ་གཟན། །གཡང་དཀར་ཞིམ་ཤ་མ་ཟོས་ན། །སྤྱང་ཐང་ཟེར་བ་
ངོ་རེ་ཚ། །སྐྱ་ཁྲས་བར་སྣང་བཟུང་བའི་དུས། །ཅོག་ཆུང་ཁྲ་མོས་འགྱུར་གླུ་
265



གོ་ར་ཚྭ་རྫོང་།
འཐེན། །བྱིས་སྤུ་ས་ལ་མ་གཏོར་ན། །འཛུམ་ཆེན་ཟེར་བ་ངོ་རེ་ཚ། །བྱང་ཡུལ་
རང་གནས་སྡོད་པའི་དུས། །གླིང་དཀར་ཇག་པས་རྟ་ཇག་རྒྱུག རྒྱལ་གཞིས་
ཕྱེད་མ་མ་བྱས་ན། །བྱང་ཡུལ་རྒོད་པོ་ངོ་རེ་ཚ། །ད་ལྟ་གདོང་ཐུག་སྔོན་པོ་སྐྱ། །
རྒོད་བསམ་གདོང་ལ་ཆས་པའི་བུ། །མགོ་དར་འཕྲུ་ཤ་རེ་མ་ཁུར་ན། །ལྷ་བཟང་
ཀླུ་དཔལ་མིན་རྟགས་གྱིས། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་
བ་མེད། །
ཅེས་གླུ་དེ་ལྟར་བླངས་ཤིང་མཆོངས་གྲབས་བྱས་པས། འཇང་ཕྲུག་གཡུ་ལྷ་
ཐོག་འགྱུར་དེ་མི་མིན་ཀླུ་སྲིན་ཁྲོས་པ་ལྟ་བུ་ཞིག་བྱས་ཏེ་འདོ་བ་གནམ་ཡག་སྔོན་་་་
པོའི་གོང་ནས་ཡོབ་ལང་བྱས་ནས་རལ་གྲི་གུ་སེ་སྐུ་རིང་ལ་ཁྲག་གི་ངམ་ཆགས་པ་་་
དེ་བེར་གྱི་ཕུ་དུང་ལ་ཕྱིས་ཕྱིས་བྱས་ཏེ་ནམ་མཁའ་ལ་ཕྱར་ཞིང་གླུ་འདི་གཡུ་ལྷའི་་་
ཁུ་བྱུག་དྲུག་འགྱུར་གྱི་ངག་རྟ་ལ་དྲངས་པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་འཇང་གི་ལྷ། །གཡུ་ལྷ་བུ་ཡི་ཁ་འཛིན་མཛོད། །ས་འདི་
སྟག་གཟིག་ནོར་གྱི་ཡུལ། །ན་བཀྲ་གོང་མ་མིང་དུ་འབོད། །བྱང་ཡུལ་ཇག་པའི་
དཀྲུ་སྒར་རེད། །དཔའ་བོ་སྤྱང་ཐང་འདུར་ས་རེད། །སྔར་མས་རང་སྒར་ཤོར་
ས་རེད། །ང་འདྲ་ཁྱོད་ཀྱིས་ཤེས་ལེ་མིན། །འཇང་ཡུལ་ཞེ་ཐང་ཁྲ་མོ་ནས། །ཡ་
ཐོག་གཟི་འདྲའི་ནང་བཅུད་དེ། །གཡུ་ལྷ་བུ་ཡི་ཐོག་འགྱུར་ཡིན། །སེང་དཀར་
མོ་འདྲ་བའི་གཡུ་ལྷ་ལ། །དགྲ་བུ་ཡུག་བྱུང་ན་ཡང་དགའ་ཡིན། །སྟག་དམར་
ཡག་འདྲ་བའི་གཡུ་ལྷ་ལ། །དགྲ་ཐོ་རུ་བྱུང་ན་ཡང་དགའ་ཡིན། །འབྲུག་ཕོ་ཐང་
འདྲ་བའི་གཡུ་ལྷ་ལ། །དགྲ་བྲག་དཀར་བྱུང་ན་ཡང་དགའ་ཡིན། །དེ་ནས་བྱང་
ཡུལ་སྡར་མའི་དཔུང་། །ཁ་འཁྱག་དམག་དཔུང་ག་ན་འགྲོ། །གེ་སར་རི་རབ་
266



ལྷ་བཟང་དཔོན་གྱི་གསོན་སྙིང་བཏོན།
ཁྱུང་ཆེན་ལ། །བྱང་རྒྱལ་ལྟོ་འགྲོས་དགྲ་རུ་འཛིན། །བར་སྣང་ལྟད་མོ་བལྟ་
བསམ་རེད། །དགྲ་ལྷ་དུང་སེང་གཡུ་རལ་ལ། །ཁྱི་ནག་བྱང་གིས་ག་ན་འགྲན། །
ལྕགས་རལ་ས་གཞི་ཁེང་འདོད་རེད། །དཔའ་རྟུལ་རྒྱ་སྟག་ངར་མ་ལ། །ཐོ་རུའི་
བང་གིས་ག་ན་འགྲན། །ཤ་དམར་ཐང་ཁ་བཀྲམ་འདོད་རེད། །དེ་ནས་བྱང་མི་
སྡར་མའི་བུ། །དཔའ་མེད་ལག་སྔ་སྔོན་ནས་བྱུང༌། །རུ་འདྲེན་ཁྲབ་མ་འགའ་རེ་
བཀུམ། །རྒོད་བསམ་གདོང་ལ་ཤ་ར་ར། །བོང་བུ་ག་མའི་འདུར་རྒྱུགས་དེས། །
ཐང་ཆེན་བསྒྲོད་པ་ཁག་པོ་ཡོད། །དེ་ཡན་ལ་འོད་ཆེན་རྟ་ཕོ་ཡོད། །མགྱོགས་
དར་ལོན་པ་དགྲ་ལ་བསྒྱུར། །པུ་ཤུད་ཁྲ་མོའི་སྐད་ལོ་དེས། །སྙན་འགྱུར་ཁུག་པ་
ཁག་པོ་ཡོད། །དེ་ཡན་ལ་ལྷ་བྱ་ཁུ་བྱུག་ཡོད། །དྲུག་འགྱུར་བརྒྱབ་པ་དགྲ་ལ་
བསྒྱུར། །བྱང་མི་དཔུང་གིས་རྒོད་མདོག་དེས། །རྟིང་མ་ལེན་པ་ཁག་པོ་ཡོད། །
དེ་ཡན་དཔའ་རྟུལ་ངར་མ་ཡོད། །དཔུང་པ་དམ་པ་དགྲ་ལ་བསྒྱུར། །ཁྲོས་ངེས་
གཡུ་ལྷ་མི་ཁྲོ་རེ། །གཡུག་ངེས་གུ་སེ་མི་གཡུག་རེ། །རྒྱུག་ངེས་གནམ་ཡག་མི་
རྒྱུགས་རེ། །ཁྱོད་དང་ང་རང་གཉིས་པོ་དེ། །ཚེ་སྔོན་ལས་ཀྱིས་སྦྲེལ་ལེ་རེད། །
མགོ་འཕྲུ་ཨ་ཕོས་རྟིང་མར་ལེན། །གོ་ན་རྣ་བའི་རྒྱན་དུ་ཞོག། མ་གོ་གླུ་ལ་འདྲ་
མ་མེད། །
ཅེས་གླུ་མཇུག་རྫོགས་པ་དང་རྟ་གནམ་ཡག་དེ་བང་མ་འདུར་གྱིས་ཁོའི་་་་་
སྟེང་དུ་མཆོངས་པས་ཁོ་ཡང་ངར་བའི་དབང་གིས་གདོང་དུ་མཆོང་སྟེ་རལ་་་་་་་
འགྲན་ཐུང་ཙམ་བྱས་པར་གཡུ་ལྷའི་གྲི་ཡི་སོ་ཁ་དེ་དེང་རི་མི་རྒན་གྱིས་འཚོས་་་་་
ཡོད་པ་དང་ཁོ་ཡང་དེ་ཉིན་འདུལ་བའི་དུས་ལ་བབ་སྟེ་འགོ་བའི་སྐྱབས་དང་བྲལ་
ནས་ཡོད་པ་སྤྱི་བོར་ཐེབས་ཏེ་བྲང་མདོ་བར་གཤག་སྟེ་བསད་པ་དང༌། སྟག་རི་
གོང་རྒན་གསེར་མིག་དེས། བློན་ལྷ་བཟང་ཀླུ་དཔལ་དེ་ཤོར་བ་མཐོང་ནས་སྙིང་
267



གོ་ར་ཚྭ་རྫོང་།
EE
ལ་ཚེར་མ་ཟུག་པ་ལྟར་ང་རྒྱལ་ལང་སྟེ་གཡུ་ལྷའི་སྟེང་དུ་མཆོང་ཞིང་རལ་འགྲན་་་་་
ཇ་ཡུན་ཙམ་བྱས་ཀྱང་དབྱེར་མ་ཆོད་པས་ཁོས་མི་འདི་མཚོན་གྱིས་ཆོད་པ་མི་འདྲ་
བསམ་སྟེ་རལ་གྲི་ཤུབས་ལ་བཙུད་ཅིང་སྟེང་དུ་མཆོངས་པ་དང་གཡུ་ལྷས་རྟ་ཁ་་་་
གཡས་ཕྱོགས་སུ་བསྐོར་ཞིང་གྲི་ལན་གཅིག་བཏབ་པ་སྐེ་ལ་ཐེབས་པས་མགོ་བོ་ས་་
ལ་ལྟུང་བ་དང་མཉམ་དུ་རྟ་ཁྲབ་བླངས་ཏེ་བྱང་དམག་མང་པོ་བཅོམ་ཞིང་ཡོད་པ་
དང་། ཡང་ནུབ་ཕྱོགས་ནས་བདུད་དམག་དང་དཀར་ནག་སྲིད་པའི་ལས་
དམག་དེ་ཨ་སྟག་ཀླུ་མོ་དང་རྒྱལ་མཚན་ཆོས་གྲགས་གཉིས་ཀྱིས་རུ་སྣ་དྲངས་ཏེ་་་་
བྱང་དམག་གི་དཔུང་གཤག་ཅིང་འཁྲུག་པས་ཕར་ཚུར་དམག་མང་པོ་ཤི་རྨས་་་་་
བ ཏང་སྟེ་ཤུགས་ཆེར་འཁྲུག་ཅིང་བྱང་དམག་བརྒྱ་ཙམ་བ ཅོམ་པའི་དུས་སུ།
སྟག་རི་བཙན་བདུད་དཔུང་ནག་དང༌། སྟག་རི་བདུད་མོ་ངོ་ནག བློན་གཡུ་
འབྲུག་གསུམ་དཔུང་བ་གཤིབ་སྟེ་གླིང་དམག་གི་ནང་དུ་མཆོངས་ནས་མི་རྟ་བརྒྱ་་་
ཙམ་མཚོན་ལ་དྲངས་ནས་བྱུང་བ་དང་། དཔའ་མོ། རྐྱང་བཟང་ལྷ་མོ། ཆུ་
བདུད་ཛྷཱ་ན། བྱང་སྲས། རྒྱལ་མཚན་ཆོས་གྲགས། ནག་རུ་ཐར་པ་དཔུང་རིང་
བཅས་ནས་གདོང་བླངས་པས། ནག་རུ་ཐར་པ་དཔུང་རིང་ནས་མདུང་ལན་
གསུམ་གཡུ་འབྲུག་ལ་ཕུལ་བས་མ་ཕིག ཁོས་གྲི་གཡུག་པས་མདུང་རྐེ་བཅད་པ་
དང་གྲི་ཤུབས་ནས་བཏོན་ཏེ་རལ་འགྲན་ལན་གསུམ་མཐར། གཡུ་འབྲུག་གི་གྲི་
དེ་དཔུང་རིང་གི་ཕྲག་པ་ལ་ཐེབས་པས་བྲང་མདོ་བར་གཤག་ཅིང་རྟ་ལས་ལྷུང་་་་་
ནས་འདས། དཔའ་མོ་དང༌། བདུད་པོ་ངོ་ནག་གཉིས་གདོང་འཕྲད་པར་
དཔའ་མོས་མདུང་བསྣུན་པ་བདུད་པོའི་བྲང་ལ་ཐེབས་པས་རྒྱབ་ཀྱི་སོག་བར་་་་་
ནས་མདུང་སོ་ཐལ་གྱིས་བུད་དེ་རྟ་ལས་ལྷུང་། བྱང་སྲས་དང་། རྨུ་བདུད། །
རྐྱང་བཟའ་ལྷ་མོ་གསུམ་ནས་སྟག་རི་བཙན་བདུད་དཔུང་ནག་དང་གྲི་ཁ་འགྲན་་་
268



ལྷ་བཟང་དཔོན་གྱི་གསོན་སྙིང་བཏོན།
པས་ཁོ་མི་གཅིག་ཡིན་ཀྱང་ཇ་ཡུན་ཙམ་ལ་གྲི་ངོ་བླངས་མཐར་གྲི་རུབ་ཀྱིས་རྟ་་་་་
ལས་ལྷུང་སྟེ་བསད། གཡུ་འབྲུག་དེས་དཔུང་རོགས་གཉིས་ཤོར་བ་མཐོང་ནས་
ང་རྒྱལ་གྱི་དུག་ཆུ་ཁོལ་ཞེ་སྡང་གི་མེ་རི་འབར་ཏེ། དཔའ་མོའི་གདོང་བཀག་
ཅིང་ཡོབ་སྔ་སོར་རྒྱང་སྟེ། ཡ་ཁྲ་བོ་དམག་གི་གཡས་ཟུར་ན། རིག་མ་མྱོང་
བདུད་མོ་ངོ་ནག་མ། བྱང་ཡུལ་སྡུག་པའི་ས་ཆ་ལ། མི་ཡག་འདྲེ་མོ་དངོས་རྒྱུག་
ཅན། ཨ་སྟག་ཀླུ་མོ་ཨི་ཡིན་བསམ། ཡིན་ན་དཔའ་བོའི་གླུ་ལ་ཉོན། ཟེར་ཏེ་
བྱང་གླུ་ཤ་ཟ་ཁྲག་གི་ངག་རྟ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མ ཁྱེན་ཉི་མའི་གུར་ཁང་ནས། །ལྷ་ཆེན་འབར་བ་ཁྲོས་པ་དབང་། །རྒྱལ་
པོའི་བྱུས་ལ་བྱ་ར་གྱིས། །བར་སྣང་གློག་གི་གཞལ་ཡས་ནས། །སྒོ་སྲུང་ཧ་བ་
བདུད་བཙན་དང་། །བྲག་དམར་ལེབ་ཆེན་དགྲ་རྒོད་བཅས། །དམག་དང་བུ་
རྟའི་ཁ་འཛིན་གྱིས། །ཕ་རོལ་དགྲ་བོའི་བླ་སྲོག་ཆོད། །རྙིང་མའི་རྒྱལ་ཁ་རང་ལ་
བྱིན། །ས་འདི་བྱང་སྟག་ས་ཡི་མཚམས། །ན་བཀྲ་གོང་མ་མི་ཟེར་རམ། །ང་
འདྲ་བྱང་ཡུལ་འདོད་དགུའི་ཞིང་། །མི་འགྱུར་སྦྲ་རི་སྨུག་པོ་ནས། །ནམ་མཁའི་
འབྲུག་བཞིན་ཀུན་ལ་གྲགས། །དཔའ་རྒྱ་སྟག་བཞིན་དུ་གླིང་གི་དགྲ། །ལས་
དབང་ཐང་ཉི་མས་ཕྱོགས་བཞི་ཁྱབ། །བྱང་བློན་གཡུ་འབྲུག་དགྲ་འདུལ་ཟེར། །
མ་ཤེས་གླིང་གི་ཡོད་ཚོད་མིན། །ཡང་དག་དོན་ལ་འབེབ་ཙ་ན། །རྟ་བདུན་འགྲོ་
བ་གླིང་བཞི་བསྐོར། །སྒྲ་གཅན་བྱུང་ཡང་འགྱོད་པ་མེད། །ཉི་མའི་ཟེར་ལ་དར་
རྒུད་མེད། །ཕྱི་རེས་གླིང་བཞི་བསྐོར་བས་ཆོག །གཡུ་འབྲུག་འགྲོ་འགྲོ་དགུང་
ནས་འགྲོ། །ཐན་པ་བྱུང་ཡང་འགྱོད་པ་མེད། །དབྱར་རྔའི་སྐད་ལ་དར་རྒུད་
མེད། །ཕྱི་རེས་བྲག་དཀར་གཏོར་བས་ཆོག །བྱང་དམག་ཆས་ཆས་གླིང་དཔུང་
269



གོ་ར་ཚྭ་རྫོང་།
དཀྲུག །བུ་རྟ་ཆག་གྲུམ་འགྱོད་པ་མེད། །བྱང་རྒྱལ་བྱུས་ལ་དར་རྒུད་མེད། །ཕྱི་
རེས་དགྲ་ལན་ལེན་པས་ཆོག །བྱང་གླིང་འཁྲུག་པའི་ཁ་བར་ནས། །སྨན་བུ་མོ་
འགྲིམ་པ་རྣམ་རྟོག་ཟ། །བྱང་ཡུལ་ཀླུ་བཙན་རྒྱལ་པོ་དེ། །ནག་པོ་བདུད་ཀྱི་རྗེ་
བོ་ཡིན། །གླིང་དཀར་ཇོ་རུའི་ལག་ལ་བཞག །བྱུས་བཙོང་ཀླད་མེད་དམེ་མོ་ཁྱོད། །
འཛམ་གླིང་དུས་ཀྱི་ཁུགས་སོ་ལ། །བླ་མས་སྲིད་ལ་ཉམས་ལེན་བྱེད། །དགེ་
བཤེས་གྲོགས་ལ་མཐུན་བསྡེབ་བྱེད། །བྱ་བཏང་ཞིང་ལ་སོ་ནམ་བྱེད། །མཁས་
པས་ཆོས་ལ་དགྲ་གྲོགས་བྱེད། །རྒྱལ་པོ་མ་ཉེས་འབངས་ཀྱིས་རྒོལ། །རྒྱལ་ཁྲིམས་
གཡོག་གིས་རྗེ་ལ་བཏང་། །སྨན་བཙུན་བུ་མོས་དམག་དཔོན་བྱེད། །རྟོགས་ལྡན་
རྟོགས་པ་གསེར་ལ་བྱེད། །དགེ་སློང་དྲག་པོས་སྲིད་ཁྲིམས་འཛིན། །བནྡེས་ཚོང་
ལས་སྲོག་གཅོད་སྒྲུབ། །དེ་ཚོ་བསྐལ་པ་འཇིགས་པའི་ལས། །ཟེར་བ་རྒས་པའི་
ངག་ལས་བྱུང༌། །མི་བྱེད་དགུ་བྱེད་ཇོ་རུ་དཔོན། །ཕོ་ཟད་མོ་ལ་ཐུག་ལུགས་ལ། །
ཕྱུགས་ཟད་ར་ལ་ཐུག་ལུགས་ལ། །དགེ་མེད་ཆོས་ལོག་གེ་སར་དཔོན། །བསད་
ཚད་ཞིང་ལ་འདྲེན་པས་ཟེར། །འདྲེན་ལུགས་ཤེས་པ་སུ་ཞིག་ཡོད། །འཕྲོག་ཚད་
དགེ་ལ་བསྐུར་བས་ཟེར། །དགེ་རྩའི་འབྲས་བུ་གང་ལ་བསྟེན། །བདེན་མེད་རྫུན་
གྱི་སྣ་འདྲེན་པ། །མི་དགེའི་བྱ་བ་མིག་གིས་མཐོང་། །བྱང་སྟོད་ཧོར་དང་འཇང་
བ་བཅས། །ལྷོ་སྟག་སོག་པོ་ཨ་གྲག་དང༌། །བྱེ་རི་རྨི་ལི་རྒྱལ་ཁབ་རྣམས། །ཟབ་
དགུའི་རྒྱུ་ལ་རློམ་རློམ་ནས། །དཔུང་ཐབས་ཤེས་ངན་པས་བསླུ་བ་དང༌། །དགྲ་
ངན་གཡོ་འཕྲུལ་དབང་ལ་བསྡུས། །ད་རུང་གཏེར་གནས་ཡིན་པས་ཟེར། །
འབྲོང་བསད་པའི་སྟེང་ལ་རྔ་མ་བྲབ། །རྐྱང་བསད་པས་མི་ཚད་ལག་བྲོ་བརྡུང༌། །
ཁ་དབང་ཡོད་གཏམ་ལ་ཅི་བཤད་ཟེར། །རྔོན་ཁྱི་ར་བ་དང་མི་འདྲ་རེ། །རྒྱུ་
བསམ་ནས་ཤ་བའི་ར་བཅུད་ལེན། །བསོད་བསམ་ནས་གླ་བའི་ཕོ་ལྤགས་བཤུ། །
270



ལྷ་བཟང་དཔོན་གྱི་གསོན་སྙིང་བཏོན།
ཟ་བསམ་ནས་ཉེས་མེད་རི་དྭགས་བསད། །དོན་བྱས་ན་ཁྲེལ་མེད་འཕྱ་བའི་རྒྱུ། །
དེ་རིང་ཉི་མའི་གདོང་གང་ལ། །ལེ་ལེན་རྔ་ལྕགས་མ་སྤྲད་ན། །བྱང་བློན་ཤི་
བའི་རོ་དང་འདྲ། །རལ་གྲི་རྡོ་ཆོད་ངར་མ་འདིས། །དྲིན་ཕ་མ་མིན་པ་སོ་ལ་
བཏབ། །སྨན་བུ་མོ་གསོད་བསམ་ཞེ་ལ་མེད། །དེ་རིང་མི་འདེབས་ཀ་མེད་རེད། །
དགེ་བ་སྡིག་པ་ཅི་ཡིན་ཀྱང་། །གླིང་དཀར་ཇོ་རུའི་གཉའ་ལ་ཡོད། །
ཅེས་གླུ་དེ་ལྟར་བཏང་སྟེ་མཆོངས་གྲབས་བྱས་པས། དཔའ་མོ་ཨ་སྟག་ཀླུ་
མོ་དེས་གླུ་དེ་ཐོས་པས་རྒྱ་སྟག་གི་རྣ་བ་ལ་ཀི་སྒྲ་ཐོས་པ་ལྟར་ང་རྒྱལ་དྲག་པོ་གློ་་་་
བུར་དུ་ལང་སྟེ། གདོང་པ་དམར་ནག་ཁ་རུ་གྲོས་པའི་རང་མདངས་ཅན་དུ་གྱུར་
ཏེ། བདུད་མོ་རབ་འཇིགས་ཁྲོ་གཉེར་ཅན་དམར་ནག་ཁྲོས་མའི་ང་རོ་ཤ་ཟ་ཁྲག་
འཐུང་གི་གད་རྒྱང་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནས་དུར་ཁྲོད་རོལ་པའི་གཞལ་ཡས་ནས། །མ་ཡུམ་ཆེན་ཤེས་རབ་ཕ་རོལ་ཕྱིན།།
བདག་གུས་པའི་ཡིད་ཀྱིས་གསོལ་བ་འདེབས། །གནས་བྱང་ཤར་མུ་ལེ་མཐིང་
མཚོ་ནས། །སྲིད་པ་གསུམ་ལ་དབང་བསྒྱུར་མ། །དཔལ་ལྡན་ལྷ་མོ་རེ་མ་ཏི། །
ཕ་རོལ་བྱང་མའི་ཤ་ཁྲག་རོལ། །ས་འདིའི་ས་ངོ་མ་ཤེས་ན། །སྟག་གཟིག་ན་
བཀྲ་གོང་མ་རེད། །བྱང་སྒར་སྡར་མའི་ཀླུ་སྒར་རེད། །ང་འདྲ་ཁྱོད་ཀྱིས་མ་ཤེས་
ན། །བྱང་ཡུལ་མུན་པའི་ཀློང་དཀྱིལ་ནས། །སྟེང་ནས་ཁྲག་གི་ཆར་པ་བབས། །
འོག་ན་སྡིག་པའི་ན་བུན་འཐིབས། །བར་ན་རྣམ་ཤེས་བུ་ཡུག་འཚུབས། །ལྕགས་
མཁར་ནག་པོའི་ནང་རོལ་ནས། །ཤ་ཟ་ལས་ཀྱི་མཁའ་འགྲོ་མ། །བདུད་མོ་ཨ་
སྟག་ཀླུ་མོ་ཡིན། །ལྟོགས་ན་མི་ཤ་རྗེན་ཟ་བྱེད། །སྐོམ་ན་མི་ཁྲག་ཧུབ་འཐུང་
བྱེད། །བདུད་མཁར་འགྲིམ་པའི་དྲག་མོ་ཡིན། །དེ་ནས་ཉོན་དང་བྱང་གི་བུ། །
-
271



གོ་ར་ཚྭ་རྫོང་།
བྱང་ཡུལ་ཕ་མཁར་གྲུ་བཞི་ལ། །རང་ཁྱིམ་སྐྱིད་ཉལ་མི་བྱེད་ནས། །སྲོག་དམར་
སྐྱེལ་ལེ་ག་ལ་འགྲོ། །ཆག་སྒོ་རིན་གྱིས་ཉོ་མི་རེད། །ལས་རླུང་རྒྱབ་ནས་དེད་
ལེའི་བུ། །མི་ངན་མེ་ལ་ཕུ་བྱས་ན། །ཉམ་ཆུང་ཁ་སྤུ་གཞོབ་ཐུལ་བསྲེག །མི་
ཐུབ་དགྲ་ལ་གཡུལ་འགྲན་ན། །མྱུར་དུ་ཤི་བའི་སྔ་ལྟས་རེད། །རྟ་བདུན་དབང་
པོའི་མདངས་ཟེར་དང་། །མེ་ཁྱེར་སྲིན་བུའི་རང་འོད་གཉིས། །མཉམ་ན་མི་
འདྲ་མདངས་ལ་ལྟོས། །སེང་གེ་དཀར་མོའི་གཡུ་རལ་དང༌། །ནོར་སྲུང་གཏུམ་
པོའི་རལ་པ་གཉིས། །མཉམ་ན་ཨི་འདྲ་མདོག་ལ་ལྟོས། །ལྷ་སྲས་གེ་སར་དཔའ་
རྟུལ་དང་། །བྱང་མི་ཇག་པའི་དཔུང་ཚོགས་གཉིས། །མཉམ་ན་ཨི་འདྲ་རོ་ལ་
ལྟོས། །ད་ནངས་ཞོགས་ཀྱི་རྟིང་མ་ལ། །ཤར་ལྷོ་ནུབ་བྱང་གླིང་གིས་ཁེངས། །
མགོ་མེད་རོ་ལ་བམ་ཐང་བཀྲམ། །སྡར་སྐད་ཨོ་ངར་རི་ལུང་ཁེངས། །མར་
འབབ་ཆུ་བོ་ཁྲག་ལ་བསྒྱུར། །བྱང་ཁྲབ་འཐོར་བས་འགྲོ་ལམ་བཀག །མདའ་
མདུང་འཐོར་བས་ལམ་པོ་ཁེངས། །ཤི་ལེ་གང་ཡོད་བྱང་མི་རེད། །གསོན་ལེ་
གང་ཡོད་གླིང་རུ་རེད། །ཤ་ཚ་ལེ་ཨི་ཤེས་གཡུ་འབྲུག་བུ། །ད་རུང་སྟོང་གཏམ་
ངོ་རེ་ཚ། །གླིང་དཀར་རྒྱལ་བཅུའི་ལས་དམག་དེས། །ཞག་དགུའི་ཡན་དེར་ཡུ་
མེད་བྱེད། །སྒར་གཞིས་མིང་མེད་སྟོང་ལ་བསྒྱུར། །མ་ཚད་གླིང་དམག་བྱང་ལ་
ཆས། །གོ་ར་རྒྱལ་པོའི་མགོ་ལག་ལེན། །མཁར་རྫོང་ཁྲ་མོ་མེ་ལ་འདེབས། །ཚེ་
བསོག་གླིང་དཀར་དཔུང་གིས་ལེན། །ཟས་བཅུད་གཏེར་གཡང་གླིང་གིས་ལེན། །
སྒང་པ་བོད་ལ་མིག་རྒྱན་བཞག །དགའ་དོ་བསམ་སོ་སྡུག་དོ་བསམ། །ད་ལྟ་
གདོང་ཐུག་ཁམ་ནག་སྐྱ། །ནག་རུའི་ཐར་པ་དཔུང་རིང་དེ། །སྔོན་མོ་མཚོན་
གྱིས་ཡ་ལིང་འཕང་། །ད་ལྟ་ཤ་ལན་ཁྱོད་ལ་བབས། །མགོ་འཕྲུ་འོག་རྟ་དཔའ་
དར་ཟ། །ཁྱོད་རང་ཡིད་ལ་དེ་ལྟར་ཞོག །
272



ལྷ་བཟང་དཔོན་གྱི་གསོན་སྙིང་བཏོན།
ཅེས་གླུ་དེ་ལྟར་བླངས་ཏེ་མཆོངས་པ་དང་ཁོ་ཡང་ཕྱིར་འགྱེད་མེད་པར་་་་་
གདོང་དུ་བྱུང་ཞིང་གི་འགྲན་ཇ་ཡུན་ཙམ་བྱས་ཀྱང་ཁོ་འདུལ་བའི་དུས་ལ་མ་བབ་
པས་ཅི་ཡང་མ་གནོད། ཚུར་ཡང་མཚོན་མང་པོ་བཏབ་ཀྱང་དཔའ་མོ་ལ་ཅི་ཡང་
མ་གནོད། ཁོས་གྲི་གཅིག་རྒྱུག་ཞོར་བཏབ་པ་རྒྱལ་མཚན་ཆོས་གྲགས་ཀྱི་རྟ་ཡི་
གཉའ་བར་ཐེབས་པས་ཐལ་བ་ཕྱུར་རེ་འགྱེལ། ཆོས་གྲགས་བཙན་བདུད་དཔུང་
ནག་གི་རྟ་དེ་སྒ་སྟོང་ལ་ཁྲིད་ཡོད་པ་ལ་ཞོན་ཏེ་ཕར་ཚུར་དམག་དཔུང་དཀྱིལ་དུ་་་
རྒྱུགས་ཏེ་བྱང་དམག་ཉིས་བརྒྱ་ཙམ་ཕབ། ཚུར་ཡང་བདུན་ཅུ་ཙམ་གྲོངས། །
དེའི་མཚམས་སུ། མོན་དུང་སྐྱོང་སྟག་ལྷ་ཁྲི་དཀར། ཟླ་བ་ཁྲ་བཙན། གཡུ་
འབྲུག་ཐོག་རྒྱལ། གསེར་ལྷའི་རྨེ་རུ་དམར་པོ། སྨ་ཁམས་ཆོས་རྒྱལ་གྲགས་པ། །
ཨ་རོང་པད་མཁར་ལྷུན་གྲུབ། རྨི་ལི་དཔོན་པོ་བྲག་བཙན། དགའ་ཤོད་དཔོན་
པོ་དོན་དགའ་བཅས་དགུང་ནས་ཐོག་སེར་འབབ་པ་ལྟར་གྱིས་བྱང་དམག་གི་་་་་
ཁྲོད་དུ་མཆོང་ཞིང་བྱང་དམག་བཞི་བརྒྱ་ཙམ་བཅོམ་སྟེ་ཡོད་པར་ཤེལ་ལུང་དུང་་་
ཟླ་ཡ་མེད། སྟག་རི་གཤེད་པོ་ངོ་དམར། རྐྱང་ཤོག་དཔོན་པོ་ཀླུ་བཟང་། སྟོང་
ཤོང་སྨུག་མོ་རྩེ་རྒྱལ། སེང་ཚ་གསེར་ལུང་གྲགས་པ། ནག་ཚང་ཚངས་པ་དོན་
འགྲུབ་བཅས་ཀྱིས་ལྷོ་དམག་དང་། རྨི་ལི་བཅས་ནས་ཁྲབ་མ་བརྒྱ་ཙམ་ཕབ་ཅིང་
ཕྱིར་འགྱེད་མེད་པར་དཔའ་རྟུལ་རེ་རེའི་གདོང་དུ་མི་རེ་ལང་ཞིང་བྱུང་བ་ཐོག་་་་
མར་འཇང་གསེར་ལྷའི་མེ་རི་དམར་པོ་དེས་རལ་གྲི་ཁྲག་འཐུང་ངར་མ་དེ་ལ་མི་་་་
ཁྲག་གིས་འབའ་ཤ་འཐོག་ཅིང་ཡོད་པ་འདོ་བ་དམར་པོའི་རྔོག་མ་ལ་ཕྱིས་ཕྱིས་་་་
བྱས་ཤིང་གདོང་པ་དམར་པོ་བཙན་གྱི་བཤོས་བུ་ལྟར་གྱུར་ཅིང་གདོང་དུ་ཀྲོང་་་་
ངེར་བུད་དེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
273



གོ་ར་ཚྭ་རྫོང་།
དཀར་ནག་ཁྲ་གསུམ་འཇང་གི་ལྷ། །མཆོད་པའི་བུ་ལ་དཔལ་མགོན་གྱིས། །ས་
འདིའི་ས་ངོ་མ་ཤེས་ན། །ཉེ་མོ་མིག་གིས་མ་མཐོང་ཡང༌། །རིང་པོ་རྣ་བས་ཐོས་
ཚོད་ལ། །སྟག་གཟིག་ན་བ་སྟག་བཀྲ་ཟེར། །ང་འདྲ་ཁྱོད་ཀྱིས་མ་ཤེས་ན། །སྐྱེ་
བ་གཅིག་ལ་སྐྱེ་ལུས་གཉིས། །ཆུང་ནས་ཕ་མའི་གཅེས་ཕྲུག་བྱས། །འཇང་ཡུལ་
ཞེ་ཐང་ཁྲ་མོ་ནས། །མཁར་དམར་མདུང་རྩེའི་ནང་རོལ་ནས། །གསེར་ལྷ་དཔོན་
གྱི་བུ་སྐྱེས་བྱས། །རང་མིང་མེ་རི་དམར་པོ་ཟེར། །བཅུ་གསུམ་རྨི་ལིའི་ཡུལ་ལ་
འཁྱར། །གྲགས་པ་མཐའ་ཡས་བློན་པོ་བྱས། །རྟིང་མ་བླངས་བླངས་བཤད་ཚོད་
མེད། །དེ་ནས་ཁྲ་མོ་གླིང་ལ་འཁྱར། །གེ་སར་རྒྱལ་པོའི་ཆོས་བློན་བྱས། །ལྷ་
སྲས་དགྲ་ལྷའི་མདུན་བློན་ཡིན། །བུ་རྨེ་རུ་གླིང་ཡུལ་འགྲིམ་ལེ་དང༌། །བྱང་གོ་
རས་ཕ་དམག་ཕབ་ལེ་གཉིས། །ང་རྨེ་རུ་དཔའ་རྒོད་ཆེ་ལེ་གཅིག །རྗེ་གེ་སར་
ལུང་ནས་དྲངས་ལེ་གཉིས། །བྱང་མི་ཆག་སྒོས་དེད་ལེ་གསུམ། །བྱང་བྱེ་མའི་ལ་
ལ་འཛོམ་ནས་ཐལ། །གནའ་མིའི་དཔེ་ལ་ཨེ་འདྲ་དར། །གཡང་དཀར་སྒང་ཟེར་
བུད་ལེ་དང༌། །སྤྱང་མོས་ལ་ལུང་བརྒལ་ལེ་གཉིས། །མ་གྲོས་སྲོག་གི་ལན་ཆགས་
རེད། །བྱིས་ཆུང་ཆུང་ལ་རུབ་ལེ་དང་། །ལྕགས་ཁྲ་དགུང་ནས་བཅུམ་ལེ་གཉིས། །
མ་གྲོས་སྔོན་གྱི་ལས་ཀྱིས་དེད། །བྱང་དམག་གླིང་ལ་དྲངས་ལེ་དང་། །རྨེ་རུས་
གདན་གྲལ་འཛིན་ལེ་གཉིས། །མ་གྲོས་འཆི་བདག་དེད་ལེ་རེད། །སྟག་རི་བཞི་
དང་སུམ་བརྒྱའི་དཔུང་། །མ་བཞག་ཁ་ལོ་བསྒྱུར་དགོས་བྱུང་། །སྟོང་ཁྲི་གློག་
ལྕམ་མི་བདུན་དེ། །ཕྱི་ལྟས་མེད་པ་རང་ཡུལ་བྲོས། །ཡིན་ན་དཔའ་བོ་དེ་འདྲ་
ཡིན། །དེ་རིང་རྒོད་མདོག་ཡ་རེ་ང་། །བྱིས་ཕྲུག་འཕུར་བའི་གཤོག་རྩལ་ལ། །
འཛུམ་རྩལ་ཅི་ཡོད་གླག་མོས་ཤེས། །བོང་བུ་བྲེལ་བའི་མགྱོགས་འགྲོས་ལ། །བང་
ཤུགས་ཅི་འགི་འདོ་བས་ཤེས། །སྦལ་ལྕོང་ཉ་མོའི་འགྱུར་གཤོག་ལ། །འཁྱུག་རྩལ་
274



ལྷ་བཟང་དཔོན་གྱི་གསོན་སྙིང་བཏོན།
ཅི་ཡོད་སྲམ་གྱིས་ཤེས། །དཔའ་མེད་བྱང་མིའི་རྩལ་དྲུག་ལ། །དཔའ་སྟོབས་ཅི་
ཡོད་རྨེ་རུས་ཤེས། །དེ་ནས་གདོང་ཐུག་ནག་པོ་སྐྱ། ། ཁྱོད་དང་ང་རང་གཉིས་པོ་
དེ། །ཚེ་སྔོན་སྲོག་ལན་སྦྲེལ་བའི་བུ། །གོམ་གང་ཟུར་ན་རོ་དང་འདྲ། །ངར་མ་
མཚོན་གྱི་ཚད་ཅིག་བཞག །དེ་ནས་བྱང་མི་ལྔ་པོ་དེ། །རེ་རེ་བཞིན་དུ་མགོ་སྐེ་
ཕྲལ། །དགའ་དོ་བསམ་མམ་སྡུག་དོ་བསམ། །བྱང་མིའི་ཡིད་ལ་དེ་ལྟར་ཞོག །
ཅེས་ཟེར་ཞིང་སྟེང་དུ་མཆོངས་ནས་རལ་འགྲན་ཐུང་ཙམ་བྱས་པས་རྨེ་རུའི་
གྲི་དེ་སེང་ཚ་གསེར་ལུང་གྲགས་པའི་ཕྲག་པ་ལ་ཐེབས་པས་ཁོ་འདུལ་བའི་དུས་ལ་
བབ་ཅིང་གཞོག་གཡོན་པའི་ནུ་མ་བར་དམར་ཧར་གྱིས་གཤག་སྟེ་བྱུང་ཡང་། ཁོ་
ངར་ཆེན་གྱིས་ཨན་ཙམ་འཆི་མ་ནུས་པར་གྲི་གཉིས་གཡུག་བྱུང་བར་གཅིག་རྨེ་རུ་་
ལ་ཐེབས་པས་ཁྲབ་གོས་ཧྲུག་གེར་བཏང་གཅིག་རུ་འདྲེན་བརྒྱ་དཔོན་ལྷ་འབུམ་་་་
ལ་ཐེབས་པས་སྐེ་དཔུང་ཕྲལ་ཏེ་རྟ་ལས་ལྷུང་། ཡང་རྨེ་རུས་གྲི་གཅིག་བཏབ་
པས་མགོ་འཕྲུ་བཅས་པ་ས་ལ་ལྷུང་སྟེ་བསད། བྱང་མི་རྣམས་ནས་གསེར་ཚ་
དཔའ་བོ་ཤོར་བས་སྙིང་ལ་ཚེར་མ་བཏོན་པ་ལྟ་བུའི་སྡུག་བསྔལ་བཟོད་མེད་ཀྱིས་་
ང་རྒྱལ་དྲག་པོ་གློ་བུར་དུ་ལང་ཞིང་དེ་དག་གི་ནང་ནས། སྟོང་ཤོང་སྨུག་མོ་དེས་
རྟ་ཁ་བགག་ཡོབ་ཆེན་མནན་ཅིང་མདའ་སྟོང་སྤྲད་ནས་གོ་ཟུར་ཙམ་བྱས་ཏེ། ཡ་
ཁོ་རེ་ཁ་འཁྱག་སྡར་མའི་བུ། དོན་མ་ནོར་ང་ཡི་གླུ་ལ་ཉོན་ཟེར་ནས་གླུ་འདི་
བླངས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
རྟ་བདུན་ཉི་མའི་གུར་ཁང་ནས། །ལྷ་ཆེན་ཁྲོས་པ་འབར་བ་ལྷ། །བྱང་མིའི་སྐྱིད་
སྡུག་ཨེ་གཟིགས་སམ། །གཟིགས་ན་མགོན་སྐྱབས་ལ་མོ་མཛོད། །བར་སྣང་གློག་
གི་གུར་ཁང་ནས། །སྒོ་སྲུང་ཧ་བ་བདུད་བཙན་འབོད། །བུ་རྟའི་ཁ་འཛིན་མ་
275
བླ



གོ་ར་ཚྭ་རྫོང་།
གཡེལ་ཞིག །ཡུལ་བདག་བྲག་དམ་དགྲ་རྒོད་བཅས། །མཆོད་པའི་མི་ལ་དཔལ་
མགོན་མཛོད། །ས་འདིའི་ས་ངོ་མ་ཤེས་ན། །སྟག་གཟིག་ན་བཀྲ་གོང་མ་རེད། །
ང་འདྲ་ཁྱོད་ཀྱིས་མ་ཤེས་ན། །སྟོང་རི་གངས་ཀྱི་ར་བ་ནས། །སྦྲ་ཆེན་ཁྱུང་ནག་
སྒྲོ་གུར་ནང་། །སྟོང་ཤོང་སྨུག་མོ་རྩེ་རྒྱལ་ཟེར། །གཞན་གྱི་མི་དང་འདྲ་ལེ་མིན། །
དཔའ་རྒྱ་སྟག་བཞིན་དུ་ཀུན་གྱིས་གླེང་། །སྟོབས་གཡུ་འབྲུག་བཞིན་དུ་ཡོངས་ལ་
གྲགས། །སྟོང་ཤོག་བཅུ་དགུའི་མགོ་འཛིན་ཡིན། །སྡང་བ་དགྲ་ཡི་གཉའ་ནོན་
ཡིན། །བྱམས་པའི་གཉེན་གྱི་སྐྱོར་རོགས་ཡིན། །ཨ་རྫི་གླིང་རུའི་ཧམ་པ་ལ། །
བྱང་ཡུལ་སྐྱིད་པའི་གཡང་ར་ལ། །དོན་མེད་ཟ་འདོད་རྟ་ཇག་རྒྱུགས། །མི་ཚད་
ར་མདའ་ཉུང་བརྡུང་བྱས། །ད་རུང་འབུམ་དམག་ཐོག་རྫིས་བཏང་། །གསེར་ཚ་
གསེར་ལུང་གྲགས་པ་དེ། །གསེར་སྟག་ཤོག་དགུའི་དཔོན་པོ་ཡིན། །གོ་ར་རྒྱལ་
པོའི་བློན་པོ་ཡིན། །འབངས་སྡེས་རེ་བའི་ནོར་བུ་ཡིན། །ངར་ཆེན་རལ་གྲིའི་
ངར་ལ་དྲངས། །ཡིད་སྡུག་པོ་ཨི་ཤེས་ཕ་ཡི་བུ། །ཁྱོད་རང་ཟེར་བ་ལོས་རང་
བདེན། །བཤད་མང་ན་རང་རྫུན་རང་གིས་ཕུད། །ཟ་ཆེས་ན་ཟས་ཀྱིས་མཆིན་
པ་ན། །ཁྱོད་མི་ངན་གར་ཡོད་གཏམ་ངན་གཞི། །མོ་ངན་གར་སོང་བྱས་ངན་
གླེང་། །འཇང་ཡུལ་རྒྱལ་ཁམས་ཡངས་པ་དེ། །མིང་མེད་སྟོང་ལ་བསྒྱུར་ལེ་དེས། །
ལེ་གུས་བྱང་ལ་ཅི་ལ་བཤད། །རྨི་ལིའི་རྒྱལ་གཞིས་བ སོག་པའི་ནོར། །གླིང་ལ་
ཤོར་ལ་བྱང་ལ་བཤད། །ཁ་འཁྱག་མི་དམར་རྟ་དམར་ཅན། །དགྲ་དང་གཉེན་
གཉིས་ནོར་ལེའི་མི། །ལྷ་དང་འདྲེ་གཉིས་མ་ཤེས་ཟེར། །ཁྱོད་རྒོད་པོ་ཡིན་ན་
གླིང་ལ་རྒོལ། །ཕ་ཡུལ་གཞན་ཡུལ་གཉིས་ཀྱི་དགྲ། །བསོག་པའི་ནོར་དང་
བཞེངས་པའི་མཁར། །རྩ་མེད་སྟོང་ལ་བསྒྱུར་བའི་དུས། །ཁྱོད་ཚྭ་ལ་སོང་ངམ་
ཚོང་ལ་སོང་། །དཔའ་བོ་ངར་བའི་ལོ་རྒྱུས་གཅིག །ངར་མ་མཚོན་གྱི་གཅོད་
276



ལྷ་བཟང་དཔོན་གྱི་གསོན་སྙིང་བཏོན།
རྔམ་གཉིས། །མགྱོགས་པ་རྟ་ཡི་བང་ཁ་གསུམ། །དེ་དུས་མེད་ལེ་སུ་ལ་གཡར། །
དེ་རིང་རྒོད་མདོག་ངོ་རེ་ཚ། །མི་ངན་མ་རབས་ལང་ཤོར་དེས། །ཕ་བསད་དགྲ་
དེ་གཡས་ལ་བཞག །བྱམས་དྲིན་ཅན་གྱི་ཕུགས་ནོར་རྐུ། །སྨད་འཚོང་བུ་མོ་ལང་
ཤོར་དེས། །དགོས་པའི་ཚེ་རོགས་གཡས་ལ་བཞག །མི་དགོས་ཁྲམ་པའི་ངོ་ཟུར་
སྲུང་། །ཟེར་བ་བོད་ལ་མི་དར་རམ། །དེ་ནས་ཉོན་དང་རྨེ་རུ་བུ། །མང་པོ་
བཤད་ན་དགོས་པ་མེད། །སྟག་དོང་སྲིན་པོ་ཁ་གདངས་ནས། །ལྕགས་མདའ་
བསེར་མ་སྒྲོ་བཞི་འདི། །འཕང་ན་ཐར་མེད་གཤིན་རྗེའི་ཞགས། །སྟག་བཀྲ་
གཟིག་ཤུབས་ནང་བཅུད་ནས། །ལྕགས་གཞུ་ལེན་མ་དགུ་དཀྲིས་ནང་། །ཐབས་
ཤེས་སྡེབ་པའི་འཁྲུལ་འཁོར་དེས། །རྣམ་ཤེས་ཕྱི་མའི་ལམ་ལ་མངག །ཤ་ཁྲག་བྱ་
ཁྱིའི་ལྟོ་ལ་སྟེར། །དགྲ་མགོ་ཨ་ཕོས་རྟིང་མ་ལེན། །དེ་ལས་འགྲོ་ས་གང་ཡང་
མེད། །
ཅེས་ཟེར་ཏེ་མདའ་དེ་དགུང་ནས་སྒྲ་གཅན་རྒྱུ་བ་ལྟར་འཕངས་པར་གསེར་
ལྷ་རྨེ་རུའི་བྲང་ལ་ཐེབས་པས་ཁྲབ་གོས་སེར་ཐལ་གྱིས་གཏོར་ཡང་། རྒྱལ་པོའི་
མཚོན་སྲུང་གིས་བརྟན་པས་ཤ་ལ་མ་བབས། ཁོའི་མདའ་དེ་དཔའ་བོ་དགུ་
འགྱུར་གྱི་སྟོབས་རྩལ་ཆེ་བའི་ཤུགས་ཀྱིས་རྟ་ལས་ལྷུང་ལ་ཁད་བྱུང་ཡང་རྨེ་རུས་་་་
སྙིང་སྟོབས་བསྐྱེད་དེ་གཡོ་བ་བསྲང་ནས། ཕན་ཚུན་གཡག་རྒོད་ར་འཐབ་ལྟར་
རལ་འགྲན་ལན་གསུམ་བྱས་ཀྱང་དབྱེར་མ་ཆོད་པའི་སྐབས། དགའ་ཤོད་དཔོན་
པོ་དོན་དགའ་དེས་རྨེ་རུའི་དཔུང་རོགས་བྱས་ཏེ་ཁོ་ལ་གྲི་གཉིས་བཏབ་ཀྱང་མ་་་་
ཆོད། ཁོས་གྲི་གཉིས་བཏབ་བྱུང་བའི་རྗེས་མ་དེས་དགའ་ཤོད་པའི་བྲང་ལ་
ཐེབས་པས་ལྷ་སྒོ་ཕྱེས་པ་ལྟར་གྱིས་བཀྲོངས། རྐྱང་ཤོག་དཔོན་པོ་ཀླུ་བཟང་དང་།
བྲག་བཙན་གཉིས་གདོང་འཕྲད་པས་རལ་འགྲན་ཇ་ཡུན་ཙམ་བྱས་པས་བྲག་་་་་
277



གོ་ར་ཚྭ་རྫོང་།
བཙན་གྱི་རལ་གྲི་དེས་ཁོའི་སྐེ་དཔུང་ཕྲལ་ནས་རྟ་ལས་ལྷུང༌། པད་མཁར་ལྷུན་
གྲུབ་དང་། ནག་ཚོད་ཚངས་པ་དོན་འགྲུབ་གཉིས་གདོང་འཕྲད་པས་མདུང
འགྲན་ཐུང་ཙམ་བྱས་པས་དབྱེར་མ་ཆོད། དེ་ནས་རལ་འགྲན་ཐུང་ཙམ་བྱས་
པས་པད་མཁར་གྱི་རལ་གྲི་དེ་ཁོའི་མགོ་ལ་ཐེབས་པས་ཀླད་པ་མ་ཟིན་ཙམ་གྱིས་་་་
གྲི་རྨས་བྱུང་ཡང་། ཁོས་ད་དུང་རལ་འགྲན་བྱེད་མུས་དེར་རྨེ་རུ་ཡང་དེར་ཕྱིན་
ཏེ་ཁོང་གཉིས་ནས་གྲི་རུབ་བཏང་སྟེ་བསད། སྟག་རི་གཤེད་པོ་ངོ་དམར་དང༌། །
དུང་སྐྱོང་དཔོན་གཉིས་གདོང་འཕྲད་པས་རལ་འགྲན་ལན་གསུམ་ཐོག་དུང་སྐྱོང་་
དཔོན་གྱི་རལ་གྲི་དེ་ཁོའི་མགོ་ལ་ཐེབས་པས་ཀ་ལི་ངང་གོར་གྱིས་ཕ་ཚད་ལ་་་་་་
འཕང་སྟེ་བསད་པ་དང་། ཤེལ་ལུང་དུང་ཟླ་ཡ་མེད་དེས་མཐོང་བས་ང་རྒྱལ་
འཁྲུག་སྟེ་རལ་གྲི་ནམ་མཁའ་ལ་ཕྱར་ཞིང་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཁྲི་གདུགས་ཉི་མའི་གུར་ཁང་ནས། །ལྷ་ཆེན་ཁྲོས་པ་འབར་བ་དབང༌། །རྒྱལ་
པོའི་བྱུས་ལ་མི་གཟིགས་སམ། །བར་སྣང་གློག་གི་གུར་ཁང་ནས། །འབྲས་མོའི་
སྒོ་སྲུང་ཧ་བ་བདུད། །དགོས་ངེས་དུས་སུ་མ་གཡེལ་བྱོན། །བྲག་དམར་དགྲ་
རྒོད་ཤེལ་གུར་བཅས། །མ་གཡེལ་བུ་རྟའི་སྡོང་གྲོགས་མཛོད། །ས་འདི་བྱང་སྟག་
ས་མཚམས་ལ། །ན་བ་སྟག་བཀྲ་གོང་མ་ཟེར། །སྡར་མ་ཚོ་འགྲོས་བྱེད་ས་རེད། །
དཔའ་བོ་ང་རྒྱལ་འཁྲུག་ས་རེད། །དེ་ནས་ཉོན་དང་གྲོ་དཀར་སྐྱ། །ད་ཙམ་རང་
ཚོད་ཟུང་དང་དགའ། །སེང་དཀར་མོ་འགྱིང་འགྱིང་གངས་ལ་འགྱིང་། །སེང་
གེས་འགྱིང་ཚོད་མ་བྱས་ན། །གངས་མར་བབས་ཆུ་ལ་ཉི་མས་བསྒྱུར། །སེང་
དཀར་མོ་ཐང་ལ་འཁྱམ་ལ་ཡོང་། །མགོ་གཡུ་རལ་ནེའུ་ལེས་གདན་དུ་འདིང་། །
སྟག་དམར་ཡག་ངར་ངར་ན གས་ལ་ངར། །སྟག་དམར་ངར་ཚོད་མ་བྱས་ན། །
，
278



ལྷ་བཟང་དཔོན་གྱི་གསོན་སྙིང་བཏོན།
ནགས་ཙནྡ་དམར་མོ་མེ་ཡིས་བསྲེག །སྟག་རི་བཀྲ་ན་དམར་འཁྱམ་ལེ་ཡོང་། །
ལུས་འཛུམ་དྲུག་གདན་ལ་འདིང་ལ་ཡོང་། །སྟག་ཤར་པ་ཆས་ཆས་དགྲ་ལ་ཆས། །
དཔའ་ངར་ཚོད་ཐབས་དང་མ་བསྟུན་ན། །དམག་དཔུང་ཆེན་ཡུ་མེད་དཔའ་
བོས་བཅོམ། །དཔའ་ཁེར་འགྲོས་དཔུང་དང་བྲལ་ལེ་ཡོང་། །མགོ་འཕྲུ་དགྲ་ལ་
ཤོར་ལེ་ཡོང་། །དེ་ཨི་གོ་ཧམ་ཆེན་དཀར་པོ་སྐྱ། །ངེད་བྱང་ཡུལ་ཚུར་ཆས་
དཔུང་དམག་འདི། །མི་ཡོང་ཀ་མེད་གླིང་གིས་བྱས། །ཁྱོད་ཕར་བཙུག་མ་ཡིན་
ཚུར་འགེལ་ཡིན། །ཚུར་འགེལ་དགྲ་ལ་འགྱོད་པ་མེད། །ཤི་ན་དུར་ས་གླིང་ལ་
འདེབས། །གསོན་ན་གཏམ་རྒྱུད་བོད་ལ་བཞག །ཤི་ཁ་འཚེར་ན་དཔའ་བོ་མིན།།
ཟད་ཁ་དཔྱིས་ན་མཛངས་མ་མིན། །དེ་རིང་ཉི་མའི་གདོང་གང་ལ། །སྟག་རི་
བཞི་དང་སུམ་བརྒྱའི་དཔུང་། །མར་ཉལ་རྨི་ལམ་བཞིན་དུ་བཟོས། །ཤ་ཚ་མོ་ཨི་
ཤེས་དུང་ཟླ་བུ། །དེས་ཤ་ཤོར་ཤ་ལ་དགུ་སྐོར་ལེན། །ཟོག་ཤོར་ནོམ་ལ་བརྒྱ་
སྐོར་ཞིག །མ་བླངས་དུང་ཟླ་མིན་རྟགས་གྱིས། །ད་ཐོན་ཤོག་ཐོན་ཤོག་དཀར་པོ་
སྐྱ། །ཁྱེད་དང་ང་གཉིས་སྔོན་གྱི་ལས། །དཔའ་ཁྱོད་རང་རྒྱལ་ན་ཡང་རྒྱལ་གྱིས། །
གླིང་ཡུལ་ཁྲ་མོའི་ལས་དོན་བསྒྲུབ། །ང་རང་རྒྱལ་ན་དེ་རྒྱལ་བྱེད། །གོ་ར་རྒྱལ་
པོས་བཏང་བའི་དོན། །དགྲ་མགོ་ཕྱི་རུར་བསྡམ་ནས་འགྲོ། །གོམ་གང་ཟུར་ན་
རོ་དང་འདྲ། །གོ་ན་རྣ་བའི་རྒྱུན་དུ་ཞོག། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཤིང་མི་འདི་སུ་ཡིན་ལྟ། དེ་ནས་དགྲ་མགོ་ལོན་པ་
ཞིག་བྱེད་མིན་ཀྱང་དཔའ་བོ་སྟག་རོ་གཡག་རོ་ཞིག་མ་བྱས་ན་བུ་མིན་བསམ་ཅུང་
ཙམ་ལྷོད་པ་དང༌། མོན་དུང་སྐྱོང་སྟག་ལྷ་ཁྲི་དཀར་དེས་འདོ་བ་དུང་བྱ་རྣ་ཁྲའི་
གོང་ནས་ཡོབ་སྔ་སོར་རྒྱང་ཞིང་རལ་གྲི་ལྟ་བ་རེག་གཅོད་ཀྱི་གྲི་མགོ་འཕུར་བཞིན།
གདོང་པ་དམར་པོ་བྱི་རུ་ལྟར་གྱུར་ཏེ། འོ་ན་བྱང་བློན་རག་དཀར་སྐྱ། དུང་ཟླ་
279



གོ་ར་ཚྭ་རྫོང་།
ཡ་མེད་ཡིན་པས་ཟེར། དཔའ་བོ་ཡིན་ན་གླུ་ལ་ཉོན། རྒོད་པོ་སུ་རེད་རྗེས་ནས་
ལྟ། ཟེར་ཏེ་གླུ་འདི་དར་ལྡིང་རིང་མོའི་ངག་རྟ་ལ་དྲངས་ཏེ་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གངས་རི་ཤེལ་གྱི་ཕོ་བྲང་ནས། །གངས་བཙན་དྲེལ་རྟ་རྐང་གསུམ་མ ཁྱེན། །ཅིག་
ཆར་རྡོ་རྗེ་ཕག་མོ་མཁྱེན། །ཞིང་སྐྱོང་ཚངས་པ་གདོང་བཞི་མ ཁྱེན། །གཙང་གི་
ཡར་ལྷ་གཉན་པོ་མཁྱེན། །ས་འདིའི་ས་ངོ་མ་ཤེས་ན། །སྟག་གཟིག་ན་བཀྲ་གོང་
མ་རེད། །ང་འདྲ་ཁྱོད་ཀྱིས་མ་ཤེས་ན། །ལྟོ་དུག་ཅན་འབར་བ་ཤོག་དགུ་ནས། །
སྟོང་རི་མཁར་གྱི་ནང་བཅུད་དེ། །མི་འགྱུར་སྟག་ལྷ་ཁྲི་དཀར་ཟེར། །བརྒྱ་བརྒྱ་
དམག་གི་ཡ་འོ་ཡིན། །ཁྲི་སྟོང་དམག་གི་གདམ་ཡ་ཡིན། །དེ་ནས་ཉོན་དང་དུང་
ཟླ་བུ། །དགུང་གི་གཡུ་འབྲུག་སྔོན་མོ་དེ། །ཐོག་མདའ་ཡོད་པ་བཤད་དགོས་
མེད། །བྲག་དཀར་ཡོད་བསམ་ཞེ་ལ་མེད། །རི་རབ་མཁའ་ལྡིང་ཁྱུང་ཆེན་ལ། །
སྟོབས་རྩལ་ཡོད་པ་བཤད་དགོས་མེད། །ལྟོ་འགྲོ་ལུས་བསམ་ཞེ་ལ་མེད། །གླིང་
དཀར་དཔའ་རྟུལ་ངར་མ་ལ། །དཔའ་རྩལ་ཡོད་པ་བཤད་དགོས་མེད། །དུང་ཟླ་
ཤོར་བསམ་ཞེ་ལ་མེད། །དེ་ནས་ཁ་འཁྱག་སྡར་མའི་བུ། །དེ་རིང་མི་དགོས་བྱང་
གི་དཔུང་། །ཐང་དཀར་རྒོད་པོ་བར་སྣང་ལྡིང་། །གཤོག་དྲུག་རླུང་རྒྱ་མ་གཤག་
ན། །ཤ་ལ་རྔམ་ན་འགུག་ལ་ཟིན། །འདོ་ཆེན་རྟ་ཕོ་ཐང་ལ་རྒྱུགས། །བདེ་འགྲོ་
ལམ་ལ་མ་དཔྱད་ན། །བྲེལ་ལ་རྔམ་ན་རྡོ་ལ་འཕྲད། །བྱང་ཡུལ་སྟག་རི་དམག་
ལ་ཆས། །དཔའ་ངོམ་དཔུང་དང་མ་བསྟུན་ན། །ཧམ་པ་ཆེ་བས་མགོ་ལག་ཤོར། །
བདེན་ཨི་བདེན་བྱང་བློན་དུང་ཟླ་དཔོན། །ད་ལྟ་ཉིང་མའི་ལག་རྗེས་ལ། །གླིང་
པ་རྒྱ་སྟག་མཆོང་མཆོང་རེད། །སྟག་རི་ཐོ་རུ་བསད་བསད་རེད། །གླིང་དཀར་
སྤྱང་ཐང་འདུར་འདུར་རེད། །བྱང་དམག་ལུག་ཁྱུ་དཀྲུག་དཀྲུག་རེད། །གླིང་
280



ལྷ་བཟང་དཔོན་གྱི་གསོན་སྙིང་བཏོན།
དཔུང་ཆུ་སྣ་འབབ་འབབ་རེད། །བྱང་དམག་བྱེ་རི་གཤར་གཤར་རེད། །ལེན་ཨ་
ཡ་ཨི་འགི་མིག་གིས་ལྟོས། །དེ་དགོང་ཉི་མའི་ཕྱི་དྲོ་ལ། །བྱང་དམག་རོ་ལ་
བསྒྱུར་ལེ་གཅིག །སྒར་གཞིས་ནོམ་ལ་བཅད་ལེ་གཉིས། །སྒར་ཤུལ་སྟོང་ལ་
བསྒྱུར་ལེ་གསུམ། །མ་བྱས་དཔའ་རྟུལ་མིན་རྟགས་གྱིས། །གོ་ན་དུང་ཟླའི་ཡིད་
ལ་ཞོག །མ་གོ་སྐྲག་ནས་ཧད་ལེ་རེད། །
ཅེས་ཟེར་ཏེ་ཕར་ཚུར་མཆོང་ཞིང་གི་འགྲན་ལན་མང་དུ་བྱས་ཀྱང་ཕར་་་་་
ཚུར་སུ་ལ་ཡང་མཚོན་མ་སོང་བའི་སྐབས་དེར། སྟོང་ཤོང་སྨུག་མོ་རྩེ་རྒྱལ་དང་
རྨེ་རུ་གཉིས་ངར་ཆེན་གྱིས་རལ་འགྲན་མང་དུ་བྱས་ཀྱང་མཚོན་མ་བླངས།
མཐར་ཁྲབ་ཆེན་དཔུང་འཛིང་ཇ་ཡུན་ཙམ་བྱས་ཀྱང་དབྱེར་མ་ཆོད་པས་ཐང་་་་་
ཆད་དེ་སོ་སོའི་དཔུང་ནང་དུ་མཆོངས་ཏེ་བརྒྱ་ཚོ་མང་པོ་མཚོན་ལ་དྲངས་ཏེ་་་་་་
འཁྲུག་འཁྲུག་ལོང་ལོང་གིས་སྐབས་དེར་རྒོད་པོ་སེང་སྟག་ཨ་དོམ་དེས་རྟ་ཁ་་་་་་
དཀྲུག་ཅིང་སྐར་མདའ་ཆད་པ་ལྟར་དཔུང་དཀྱིལ་དཀྲུགས་ཤིང་བྱང་དམག་བརྒྱ་་
དཔོན་གཉིས་དང་དམག་བརྒྱ་ཙམ་བཅོམ་སྟེ་ལས་གུར་ལ་གཏད་ནས་བྱུང་བ།
གུར་སྒོར་མ་ཕྱིན་ཙམ་ནས། བྱང་བློན་མི་ཆེན་ལྷ་འབུམ། སྟག་རི་བ་ཚའི་ནམ་
མཁའ་སྐྱ་རེངས། བློན་གཡུ་འབྲུག་གསུམ་ནས་གདོང་བཀག་པས། སེང་སྟག་
དེས་རྟ་སྟོང་རིའི་གོང་ནས་རྣོན་པོ་ཞང་མ་ལེབ་ཆེན་དེ་ལ་མི་ཁྲག་གིས་རང་་་་་་་
མདངས་ལོག་པ་དེ་རྟ་སྟོང་རིའི་རྡོག་མ་ལ་ཕྱིས་ཕྱིས་བྱས་ཏེ་སེང་སྟག་གི་དར་་་་་
འཇམ་རིང་མོའི་ངག་རྟ་ལ་དྲངས་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགྲ་ལྷའི་ཁ་ཚད་གོང་མ་ནས། །གཉན་སྟག་དམར་པོ་ལས་ལ་ཆོས། །དགྲ་ལྷའི་
ཁྲ་ཚང་བར་མ་ནས། །དཔའ་སེང་དུང་གྲགས་དགྲ་ལྷའི་རྒྱལ། །དགྲ་ལྷའི་ཁྲ་
281



གོ་ར་ཚྭ་རྫོང་།
ཚང་འོག་མ་ནས། །བེ་ཧར་སྲིད་པ་སྲོག་གི་བདག །ད་རེས་དཔའ་བོའི་གྲོགས་
ལ་བྱོན། །ས་འདི་སྟག་གཟིག་ནུབ་ཀྱི་ས། །ན་བ་སྟག་བཀྲ་གོང་མ་རེད། །བྱང་
མི་བསད་པའི་བཤས་ར་རེད། །ང་འདྲ་ཁྱོད་ཀྱིས་མ་ཤེས་ན། །ཕ་རི་ཁ་ལ་ཚུར་
རི་གདེམ། །ཁ་གདེམ་སྟག་མོའི་འདུས་མདོ་ནས། །མཁར་མི་འགྱུར་དཀར་མོ་
དཀྱུག་དཀྲིས་ནས། །དཔའ་མི་འགྱུར་དཔའ་ལ་མི་སྤྱང་ཟེར། །ལྷ་སྲས་དགྲ་ལྷའི་
མདུན་བློན་ཡིན། །དགྲ་ལ་ཁ་ཕོ་བསྡམ་མི་ཡིན། །གཉེན་ལ་དར་དཀར་ཕྱར་མི་
ཡིན། །སེང་དོམ་བུ་ཁྲོས་པའི་ལོ་རྒྱུས་དང་། །མཚོན་ལེབ་ཆེན་གཡུག་པའི་རྣོ་
ངར་གཉིས། །རྟ་སྟོང་རི་རྒྱུགས་པའི་མགྱོགས་ཕུད་གསུམ། །བོད་རྒྱལ་ཁབ་དགུ་
ལ་འབྲུག་བཞིན་གྲགས། །ཁྱོད་བྱང་མིས་མ་གོ་ཨེ་ཡོད་ན། །དེ་ནས་ཉོན་དང་
བྱང་ཕྲུག་གསུམ། །ཕུ་གསུམ་བྲག་རི་དཀར་མོ་དེས། །ང་མཐོ་བསམ་པ་ལོས་
ཡོད་ཀྱང་། །དེ་ཡན་གཡུ་འབྲུག་སྔོན་མོ་ཡོད། །ཐོག་མར་བྲག་གི་དགྲ་སྐལ་རེད།།
རྡོ་ཕྱེ་བཟོ་བ་ཨའུ་ཙི། །ལུང་གསུམ་ཆུ་བོ་མར་འབབ་དེས། །ང་ཆེ་བསམ་པ་
ལོས་ཡོད་ཀྱང་། །དེ་ཡན་གྲུ་ཤན་རྟ་མགོ་ཡོད། །གྲུ་གཟིངས་ཆུ་བོའི་དགྲ་སྐལ་
རེད། །གར་འགྲོ་བསྒྲོད་པ་ཨའུ་ཙི། །མདའ་གསུམ་རྒྱ་ཞིང་ཕྱུག་མོ་དེས། །སྐྱེ་
བུང་ང་འཇིགས་ལོས་ཀྱང་བསམ། །དེ་ཡན་རྒྱ་ཟོར་ངར་མ་ཡོད། །ཟོར་བ་ལོ་
ཏོག་ལས་དགྲ་རེད། །དྲུང་ནས་འབྱིན་པ་ཨའུ་ཙི། །འཛམ་གླིང་རྒྱལ་ཁབ་བཅུ་
གཅིག་ལ། །དཔའ་བྱང་ལས་ཆེ་བ་མང་པོ་འདུག །དཔུང་འདི་ལས་མང་བ་མང་
པོ་གདའ། །ཁྱོད་བྱང་ཡུལ་ཙམ་ལ་ཅི་ལ་ཞེད། །གེ་སར་རྒྱལ་པོའི་ཨ་ཡ་ལ། །ལྷ་
བརྒྱ་བྱིན་ཡིན་ཀྱང་ཆུང་སྐྱོན་ཡིན། །དཔའ་རྟུལ་ངར་མའི་དཔུང་ཡ་ལ། །དགྲ་
འཆི་བདག་ཡིན་ཀྱང་ཞེད་སྐྱོན་ཡོད། །གླིང་རྟ་བྱང་མའི་རྒྱུགས་ཡ་ལ། །རླུང་
བསེར་མ་ཡིན་ཡང་དལ་སྐྱོན་ཡོད། །སྟོབས་ལ་ཨི་འགྲན་དཔུང་ལ་ལྟོས། །དཔའ་
282



ལྷ་བཟང་དཔོན་གྱི་གསོན་སྙིང་བཏོན།
ལ་ཨི་འགྲན་རོ་ལ་ལྟོས། །མཁས་པ་ཡིན་ན་མགོ་སྒུར་གྱིས། །རང་བྱུས་བདེ་བ་
ལག་པའི་མཐིལ། །གླེན་པ་ཡིན་ན་གདོང་ལ་ཤོག །རང་སྲོག་ཤོར་བ་བཤད་
དགོས་མེད། །ཅི་དགའ་ཁྱོད་གསུམ་ཡིད་ལ་ཞོག །གཏམ་ལན་ཨ་ཕོས་སྒུག་རྒྱུ་
བྱེད། །
ཅེས་གསུང་ཞིང་ཨེན་ཙམ་ལྷོད་པ་ན་ཁོང་གསུམ་གྱི་བསམ་པ་ལ་གཏམ་དེ་་་
མི་བདེན་པ་མེད་ཀྱང་བྱང་ཡུལ་རྒྱལ་བློན་རྣམས་ཀྱིས་བློ་ཐག་བཅད་པ་དེ་ལས་ད་
བསམ་པ་མང་པོས་དགོས་པ་ཅི་ཡོད་བསམས་ཤིང་། སྟག་རི་བ་ཚའི་ནམ་མཁའ་
སྐྱ་རེངས་དེ་གདོང་དུ་ཚུར་ཙམ་ཆས་ཏེ། རྟ་ཁ་བགག་ནས་རལ་གྲི་སྔོན་མོ་སྤྲིན་
ཆོད་དེ་གནམ་ལ་ཕྱུར་ཞིང་། ཡ་ཁོ་རེ་གླིང་མི་གྲོ་དཀར་སྐྱ། །གཏམ་དེ་འདྲ་
བཤད་པ་ཨ་དགོས་ཆུང་། །མགོ་སྒུར་བ་ཁ་འཁྱག་གླིང་གིས་སྐུར། །ང་བྱང་ཡུལ་
དཔའ་བོས་སྒུར་ལེ་མིན། །ཟེར་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མཁྱེན་ཅིག་སྲོག་བདག་འབར་བ་ལྷ། །བྱང་རྒྱལ་ཁྲི་བཙན་དབུ་འཕང་བསྟོད། །
མཁྱེན་གཉིས་སྒོ་སྲུང་ཧ་བ་བདུད། །བུ་རྟ་འཚོ་བའི་དཔལ་མགོན་གྱིས། །ས་
འདི་བྱང་སྟག་གཉིས་ཀྱི་མཚམས། །ན་བ་སྟག་བཀྲ་གོང་མ་ཟེར། །འབུམ་སྒར་
ཁྲ་མོའི་གཞི་དཀྱིལ་རེད། །ང་འདྲ་ཁྱོད་ཀྱིས་ཅི་ལ་ཤེས། །བྱང་ཡུལ་བྱེ་མའི་རི་
དྲུག་ནས། །སྦྲ་རི་སྨུག་མོའི་ནང་བཅུད་དེ། །བ་ཚའི་ནམ་མཁའ་སྐྱ་རེངས་ཟེར། །
ཕ་འགྲོ་དམག་གི་རུ་འདྲེན་ཡིན། །ཚུར་ཡོང་དམག་གི་རྟིང་གནོན་ཡིན། །དགྲ་
ལ་ཐུག་ན་སྟག་ལས་ངར། །གཉེན་ལ་འཕྲད་ན་དར་ལས་འཇམ། །ཆེ་བཤད་
འཇིགས་གཏམ་མ་ཡིན་ཀྱང་། །ཨ་ཕོ་རང་གི་ཡིན་ལུགས་རེད། །དེ་ནས་ཉོན་
དང་དཀར་པོ་སྐྱ། །ཆེ་འདོད་ཧམ་གཏམ་ཤ་ར་ར། །སྣང་བ་མཐོན་པོ་མ་རེད་
283



གོ་ར་ཚྭ་རྫོང་།
རེ། །བྱང་ཡུལ་རྒྱལ་ཁམས་ཡངས་པ་ལ། །ཕོ་ལ་ང་རྒོད་ཟེར་མི་དང་། །རྟ་ལ་ང་
མགྱོགས་སིལ་སིལ་རེད། །ཁྱོད་གླིང་ལ་ཞད་པ་དགྲ་ལ་བསྒྱུར། །དེ་རིང་ཉི་མའི་
རྟིང་མ་ལ། །དཔའ་བོ་སྟག་འདྲ་གཟིག་འདྲ་ལ། །ཁེ་ཕམ་ཡོད་པ་ཅི་ལ་སྲིད། །
གནའ་མིའི་དཔེ་ལ་འདི་འདྲ་ཡོད། །སེང་དཀར་མོ་འགྲོ་འགྲོ་གངས་ནས་
མཆོངས། །གཡུ་རལ་ཁྲོམ་ཐོག་གཅོད་བསམས་ཀྱང་། །འོ་ཐང་ཕྱུག་མོའི་སྒུག་མ་
ཡོད། །གཡུ་རལ་ཐང་ལ་བཀྲམ་ལེ་ཡོང་། །རྒྱ་སྟག་མཆོང་མཆོང་ནགས་ནས་
མཆོངས། །འཛུམ་དྲུག་ཁྲོམ་ཐོག་གཅོད་བསམས་ཀྱང་། །རྔམ་ཆེན་མདའ་མོའི་
སྒུག་མ་ཡོད། །འཛུམ་དྲུག་གདན་ལ་འདིང་ལེ་ཡོང་། །གླིང་དཀར་དཔའ་རྟུལ་
དགྲ་ལ་ཆས། །རྟིང་མའི་དཔའ་རྟགས་བཞག་བསམ་ཀྱང་། །སྟག་རི་ངར་མའི་
སྒུག་མ་ཡོད། །མགོ་ཁྲག་འཕྲོ་ཤར་རེ་ཁུར་ལེ་ཡོང་། །ཁྱོད་དང་ང་རང་གཉིས་
པོ་དེ། །ཉག་ཕྲན་མདའ་དང་སྐྱ་རིང་མདུང་། །རྣོ་ཆོད་རལ་གྲི་གྱད་ཆེན་སྟོབས།།
གང་དགའ་ཐུགས་དང་བསྟུན་པས་ཆོག །མགོ་འབུལ་ཁྱེད་རང་མགོ་ལ་བྱེད། །
རྩྭ་མགོ་ཟོར་བས་གཅོད་འདྲ་བྱེད། །ལུས་འབུལ་ཁྱོད་ཀྱི་ལུས་ལ་བྱེད། །མགོ་
མེད་བྱ་ཁྱིའི་ལྟོ་ལ་སྟེར། །རྟ་ཁྲབ་འཁོར་གསུམ་ཨ་ཕོས་ལེན། །དགའ་དོ་བསམ་
མམ་སྡུག་དོ་བསམ། །བྱང་ཡུལ་ལྷ་དང་ཡུལ་ལྷའི་ཚོགས། །རྒོད་པོའི་དཔུང་གི་
སྐྱོར་མ་མཛོད། །མང་པོ་བཤད་པའི་ལོང་ཁོམ་མེད། །
ཅེས་གླུ་དེ་ལྟར་བླངས་ཤིང་མཆོང་བྱུང་བར་དཔའ་ལ་ཡང་ཕར་མཆོངས་ཏེ་
རལ་འགྲན་ལན་གསུམ་མཐར། དཔའ་ལའི་ལེབ་ཆེན་དེ། ཁོའི་ཕྲག་པ་ལ་
ཐེབས་པས་གཡས་ཀྱི་མཆན་འོག་བར་གཤགས་ཏེ་རྟ་ལས་ལྷུང་། བློན་མི་ཆེན་ལྷ་
འབུམ་དང་གཡུ་འབྲུག་གཉིས་ནས་དཔའ་ལ་ལ་གྲི་མང་པོ་བཏབ་ཀྱང་མ་ཆོད་་་་་
ཕར་ཡང་གི་མང་པོ་བཏབ་པས་གཡུ་འབྲུག་ལ་མཚོན་མ་སོང་། མི་ཆེན་ལྷ་
ང
284



ལྷ་བཟང་དཔོན་གྱི་གསོན་སྙིང་བཏོན།
འབུམ་གྱི་བྲང་ལ་རྩེ་ཤེད་བྱས་པས་དོན་སྣོད་ཕྱིར་ལྟུང་སྟེ་བསད་པ་དང༌། བློན་
གཡུ་འབྲུག་གིས་ལ་མོ་རལ་གྲི་ཤུབས་ལ་བཙུད་ཅིང་མཚོན་མི་འགྲོ་བར་ཤེས་ཏེ་་་་
བདུད་ཞགས་བྲ་བ་རླུང་འཛིན་དེ་གྲུ་ནས་ཕུད་དེ་གློག་ལྟར་འཕངས་པས་ལྕགས་་་
ཀྱུ་དཔའ་ལའི་དཔུང་པ་ལ་ཐེབས་ཤིང་རྩལ་ཆེན་གྱིས་འཐེན་པས་ལེབ་ཆེན་ལན་་་
གསུམ་བཏབ་ཀྱང་མ་ཆོད་པར་རྗེས་བཞིན་ཁྲིད་པས། དེ་ཕྱོགས་ཡོད་པ་གོ་འཇོ་
གཡུ་ཡག་ནོར་བཟང་། ཨ་དཀར་ཐར་པ་དཔུང་རིང་། ཨ་ནག་དོམ་བུའི་དགྲ་
འདུལ། འཇང་ཁུ་བྱུག་པདྨ་ཉི་གྲགས་བཅས་ཡོད་པ་རང་སྲོག་ལྟོས་མེད་ཀྱིས་
རྗེས་བཞིན་མཆོངས་ཏེ་གྲི་མང་པོ་བཏབ་ཀྱང་མ་ཆོད། དེ་ནས་དཔའ་བོ་གཡུ་ལྷ་
དང༌། རྒོད་རྒྱལ་གཉིས་ཀྱིས་དཔའ་ལ་ཁྲིད་པ་མཐོང་བས་སྙིང་ལ་ཚེར་མ་ཟུག་
པ་ལྟར་གྱིས་རྟ་ཁ་བཏང་སྟེ་བྱུང་ཞིང་ཁོས་ཤར་རྒྱག་གིས་ཁྲིད་པའི་རྗེས་བཞིན་་་་
དེད་པས་ལས་གུར་མ་ཟིན་ཙམ་ནས་རྗེས་ཟིན་པས་ཁོང་གཉིས་ནས་གྲི་རེ་རེ་་་་་
བཏབ་པས་མ་ཆོད། ཡང་རྒྱལ་པོའི་སྐུ་ཡི་བཀོད་པ་ཡིད་ལ་ལྷང་ངེར་དྲན་ཏེ་རེ་
རེ་བཏབ་པས་བེ་ཧར་སྲིད་པའི་རླུང་གྲི་དེ་གུ་སེ་ལ་བརྫུས་ནས་ཡོད་པ་ཞགས་པ་་་
དེ་ལྕགས་ཐག་སིལ་ལེར་བཅད་བྱུང་བར་ཁོས་ཞགས་པ་བཅད་པའི་རྣམ་རྟོག་་་་་་
འཆར་ཏེ། ཉེ་བཅར་མ་ནུས་པ་མདའ་གསུམ་འཕང་བྱུང་བ་གཅིག་གཡུ་ལྷ་ལ་
ཐེབས་ཀྱང་ཅི་ཡང་མ་གནོད། གཅིག་རྒོད་རྒྱལ་ལ་ཐེབས་ཀྱང་མ་གོས། གཅིག་
ཨ་དཀར་ཐད་པ་དཔུང་རིང་ལ་ཐེབས་པ ས་རྟ་ལས་ལྷུང་། དེ་ནས་གཡུ་ལྷ་རྒོད་
རྒྱལ་གཉིས་ཀྱིས་སྐྱེན་པོ་མཐེབ་སྒྲིག་གིས་མདའ་གཉིས་འཕང་བས་གཡུ་འབྲུག་་་་
གིས་བྲང་དང་ནུ་མ་གཡས་པ་གཉིས་ལ་ཐེབས་ཀྱང་ཁོ་འདུལ་བའི་དུས་ལ་མ་བབ་
པས་ཤ་ལ་མ་བབས་ཀྱང་། མདའ་ཤུགས་ཀྱིས་རྟ་ལས་ལྷུང་ལ་ཁད་བྱས་པས་
ཁོས་སྟོབས་བསྐྱེད་དེ། རྟ་ཁ་གཡོན་ཕྱོགས་ལ་བསྒྱུར་ཏེ་གླིང་དམག་མང་པོ་
，
285



གོ་ར་ཚྭ་རྫོང་།
བཅོམ་སྟེ་ཉིན་ཕྱེད་རྟ་ཡི་དུས་བར་འཁྲུགས་པས། བྱང་དམག་སུམ་སྟོང་ཙམ་
དང་གླིང་དམག་ཀྱང་བརྒྱད་བརྒྱ་ཙམ་བཀྲོངས་འདུག དེ་ནས་གླིང་དམག་ཚུར་
འཐེན་པའི་བརྡ་བཏང་བ་དང་དཔའ་རྟུལ་རྣམས་ནས་ལམ་ཞོར་དུ་བྱང་དམག་་་་
ཁ་ཤས་བསད་ཅིང་སྒར་མཐར་བུད་དེ་རུ་རྙིང་བསྒྲེལ་ནས་འགྲོ་བའི་དུས་དེར། །
བློན་གཡུ་འབྲུག་དང་། ཤེལ་ལུང་དུང་ཟླ་ཡ་མེད། སྟོང་ཤོང་སྨུག་མོ་རྩེ་རྒྱལ།
སྟག་རི་གློག་ལྕམ་འཕར་མ། སྟག་རི་སྟོབས་ལྡན་རྒོད་པོ་བཅས་བརྒྱ་དཔོན་དང་
སྟོང་དཔོན་ཁས་ལེན་གྱི་རྟ་དམག་ཉིས་སྟོང་ཙམ་བྱིས་ཁྱུ་འུར་རྡོས་དཀྲོགས་པ་་་་་
ལྟར་རྗེས་བཞིན་རྒྱུགས་ཏེ། མདའ་འཐབ་ཀྱིས་མི་བཅུ་ཕྲག་ཁ་ཤས་བསད་རེས་
བྱས། དེ་ནས་ཤན་པ། དཔའ་ལ། གཡུ་ལྷ། སྟག་ལྷ། རྨེ་རུ། པད་མཁར་
བཅས་དཔའ་བོ་རྣམས་ནས་རྟ་ཁ་ཕྱིར་བསྐོར་ནས་གོ་བཙན་བཟུང་སྟེ་ཁྲིག་གེར་་་
བསྡད་པས་བྱང་མི་རྣམས་ཀྱི་ནང་ནས་སྟོང་ཤོང་སྨུག་མོ་རྩེ་རྒྱལ་དེ་ཟུར་དུ་བུད་་་
ནས་མདའ་གཞུ་ལྟོང་ལ་སྤྲད་དེ། མ་བྲོས་མ་བྲོས་ཕ་ཡི་བུ། ཁྱོད་སྡར་མ་གོམ་
གསུམ་བྲོས་ཞན་འདྲ། ང་དཔའ་བོ་རྗེས་ལ་སླེབས་ནས་ཡོད་ཟེར་ཏེ་ཡོབ་སྔར་
སོར་རྒྱང་སྟེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་ཉི་མའི་གུར་ཁྱིམ་ནས། །ལྷ་ཆེན་ཁྲོས་པ་འབར་བ་དབང་། །རྒྱལ་
པོའི་བྱུས་ལ་ཁ་འཛིན་གྱིས། །བར་སྣང་གློག་གི་གཞལ་ཡས་ནས། །སྒོ་སྲུང་ཧ་བ་
བདུད་བཙན་དང༌། །ཡུལ་ལྷ་བྲག་དམར་ཟངས་ཡག་བཅས། །དཔའ་བོའི་
དཔུང་གིས་སྐྱོར་མ་གྱིས། །ས་འདི་སྟག་བཀྲ་གོང་མ་ཟེར། །སྔར་མས་ཕྱི་བྲོས་
བྱེད་པ་རེད། །དཔའ་བོས་རྒྱབ་དེད་བྱེད་ས་རེད། །དེ་ནས་ཉོན་དང་གླིང་གི་
དཔུང་། །ད་ནངས་བཤད་པ་ཨི་མི་བདེན། །དཔུང་པས་རྡོ་ལེབ་མི་ཁྱག་པའི། །
286



ལྷ་བཟང་དཔོན་གྱི་གསོན་སྙིང་བཏོན།
རི་རབ་ཚད་ལ་ལེན་མདོག་ཁ། །འདམ་དཀྱིལ་ཆུ་བོ་མི་བསྒྲོད་པའི། །རྒྱ་མཚོའི་
ཕ་རོལ་བསྒྲོད་མདོག་ཁ། །དགྲ་ལན་གཅིག་གདོང་ལེན་མི་ནུས་པའི། །བྱང་སྒར་
ཤུལ་མེད་གཏོར་མདོག་ཁ། །ཁྱིམ་བྱ་དེ་ཕོའི་འཕུར་རྩལ་དེས། །ནམ་མཁའི་
མཐའ་རྒྱ་ཆོད་ལེ་མིན། །བོང་བུ་ག་མའི་འདུར་འགྲོས་དེས། །ཐང་ཆེན་མཐའ་
རྒྱ་ཤོག་ལེ་མིན། །གླང་རྒན་རོག་པོའི་རྒྱབ་འགེལ་དེས། །རྒྱུ་དབུས་དྲུག་ཇ་ཁུར་
ལེ་མིན། །དཔའ་རྟུལ་སྡར་མའི་དཔུང་པ་དེས། །བྱང་སྒར་དགྲ་དཔུང་ཤོག་ལེ་
མིན། །མ་བྲོས་ཨི་གོ་གླིང་གི་དཔུང༌། །བྲོས་ན་མི་ཕན་རྣམ་གསུམ་ཡོད། །ལན་
མེད་འཆི་བདག་ཁ་རྩེ་ནས། །བྲོས་པས་མི་ཕན་ཕ་རོལ་ཁྲིད། །རི་རབ་ལོགས་ཀྱི་
རྦབ་རྒོད་ལ། །བྲོས་པས་མི་ཕན་ཧ་ལ་འཕེན། །གནམ་ལྕགས་ཐོག་ཟེར་ངར་མ་
ལ། །བྲོས་པས་མི་ཕན་གཞོབ་ཐུལ་བསྲེག །ད་རུང་དཔེ་ལ་ཨི་འདྲ་ཡོད། །བྱ་ཁུ་
བྱུག་སྔོན་མོ་མོན་གྱི་བྱ། །འཕུར་མ་ཤེས་ལུང་སྟོང་ཡི་རེ་མུག །སྐད་སྙན་མོའི་
དྲུག་འགྱུར་ག་ན་ཐལ། །རྒོད་ཐང་དཀར་ཟེར་བ་བྲག་གི་བྱ། །འཕུར་མ་ཤེས་ཁ་
སྐོམ་ཡི་མུག་སྐྱེས། །ལུས་གཤོག་དྲུག་གྲུ་གུ་ག་ན་བསྒྲེལ། །བྱ་ངང་པ་ཟེར་བ་
མཚོ་མོའི་བྱ། །འཕུར་མ་ཤེས་ནམ་ཟླའི་འཁྱག་གིས་བསྡམ། །ས་གྲངས་ཅན་
གཤོག་འགྱུར་ག་ན་ངོམ། །དགྲ་དཔའ་རྒོད་ཟེར་བ་གླིང་གི་དམག །འགྲོ་མ་ཤེས་
གཡུལ་འགྲན་ཡི་རེ་མུག །ལམ་སྐྱ་རིང་དམག་དཔུང་ག་ལ་བསྐྱོད། །ཁྱོད་སྡར་མ་
གོམ་གསུམ་བྲོས་ཞན་འདྲ། །ང་དཔའ་བོ་རྒྱབ་ལ་སླེབས་ནས་ཡོད། །མ་བྲོས་ཨི་
གོ་ཕ་ཡི་བུ། །བྲོས་ན་གླིང་དཀར་གླུད་དུ་སོང་། །གཏམ་གོ་ནས་ཨི་བྱུང་དཔའ་
རྟུལ་དཔུང༌། །མདའ་ཉག་ཕྲན་ལྕགས་ཀྱི་ཁ་སོ་ཅན། །འཕུར་ཡ་སྐྱི་བསེར་རླུང་
ལ་བྱེད། །མདའ་སྣེ་དཔའ་རྟུལ་དཔུང་ལ་གཏད། །སྔོན་པོ་སྐྱ་ལ་ཧོ་མ་ཡ། །
ཅེས་ཟེར་ནས་མདའ་དེ་གཟའ་རྒོད་མཁའ་ནས་འགྲིམ་པ་ལྟར་འཕང་བྱུང་
287



གོ་ར་ཚྭ་རྫོང་།
བར་གཡུ་ལྷའི་བྲང་ལ་ཐེབས་ཀྱང་གོ་བཙན་པ་དང་མཚོན་གྱིས་འཇིགས་པ་མེད་་་
པའི་སྟོབས་ཀྱིས་ཅི་ཡང་མ་གནོད། དེ་ནས་འཇང་ཕྲུག་གཡུ་ལྷ་དེས་རྟ་གནམ་
ཡག་གི་གོང་ནས་མདའ་འདོན་གཞུ་འདོན་མཐེབ་ལ་དྲངས་ནས་གླུ་འདི་བླངས་་་་
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་འཇང་གི་ལྷ། །གཡུ་ལྷ་དཔོན་གྱི་ཁ་འཛིན་མཛོད། །དེ་
རིང་མི་རྒན་ཨ་ལྔ་དང་། །ཁུ་བྱུག་ཁ་ཤ་འཇང་གི་ལྷ། །དེ་རིང་དཔུང་པའི་སྐྱོར་
མ་གྱིས། །ས་འདི་སྟག་གཟིག་ནོར་གྱི་ཡུལ། །ན་བཀྲ་གོང་མ་མི་ཟེར་རམ། །ང་
འདྲ་ཁྱོད་ཀྱིས་ཅི་ལ་ཤེས། །འཇང་ཡུལ་ཞེ་ཐང་ཁྲ་མོ་ནས། །ཡ་ཐོག་གཟི་འདྲའི་
ནང་བཅུད་དེ། །གཡུ་ལྷ་བུ་ཡི་ཐོག་འགྱུར་ཟེར། །གཡུ་འབྲུག་བཞིན་དུ་རྒྱང་
གྲགས་ཆེ། །རྒྱ་སྟག་བཞིན་དུ་དཔའ་རྩལ་རྒོད། །ཐོག་དམར་བཞིན་དུ་མདའ་ཁ་
ཚ། །དེ་ནས་ཉོན་དང་བྱང་མིའི་དཔུང་། །སེང་གེ་གངས་ལམ་བསྒྲོད་པའི་དུས། །
ཁྱི་ནག་དོམ་བུའི་རྗེས་དེད་བྱུང་། །ཁྱི་ཁྲག་མ་འཐུང་དཔའ་བོ་མིན། །རྒྱ་སྟག་
ནགས་སྟོད་འགྲིམ་པའི་དུས། །ཐོ་རུའི་རྗེས་དེད་ཅི་ལ་རེད། །སྟག་ཁྲག་མ་
འཐུང་དཔའ་བོ་མིན། །གླིང་དཀར་རང་སྒར་བཟུང་བའི་དུས། །སྔར་མ་བྱང་
མིའི་རྗེས་དེད་བྱུང༌། །སྙིང་མདའ་མ་སྤྲད་གཡུ་ལྷ་མིན། །ད་ནངས་ཞོགས་ཀྱི་
རྟིང་མ་ལ། །སྒར་ཤར་ནས་གཤག་ཅིང་ནུབ་ནས་ཕུད། །བརྒྱ་ཚོ་མང་པོའི་མགོ་
ལག་བླངས། །སྟོང་ཚོ་མང་པོ་ཁྲག་ལ་བསྒྱུར། །དེ་དུས་མེད་ལེ་གང་དུ་སོང༌། །
གླག་མོ་འཛུམ་པའི་རྩལ་ལམ་ནས། །རི་བོང་སྙིང་རྗེས་གཏོང་ལྷོད་རེད། །ཨ་
ཐང་སྤྱང་མོ་འདུར་ལམ་ནས། །ལུག་ཆུང་སྙིང་རྗེས་ཅི་བཏང་རེད། །གླིང་དམག་
དཔའ་བོའི་ཁ་ལམ་ནས། །བྱང་དཔུང་ཤ་ཚ་ཅི་བྱས་རེད། །བྱང་བློན་བཅུ་ཡིས་
288



ལྷ་བཟང་དཔོན་གྱི་གསོན་སྙིང་བཏོན།
མགོ་བྱས་པའི། །ཉིས་སྟོང་ལྔ་བརྒྱ་ཐང་ལ་བརྡབ། །དཔའ་རྟུལ་ཕུ་ནུའི་ལག་
རྗེས་རེད། །གཡུ་ལྷ་དཔའ་བོའི་རྟིང་མ་རེད། །ད་ལྟ་རྗེས་དེད་ཡ་རེ་ང་། །
གནའ་མིའི་དཔེ་ལ་འདི་འདྲ་ཡོད། །ཤི་ནས་དགེ་བ་སྒྲུབ་ལེ་དེ། །རེད་དང་རེད་
དེ་འཕྱི་ལེ་རེད། །རྒས་ནས་ཆུང་མ་བཞག་ལེ་དེ། །རེད་དང་རེད་དེ་ཕྱི་ཞེད་
རེད། །དགྲ་ཕར་འགྲོ་རྒྱབ་ཀྱི་ར་མདའ་དེ། །རེད་དང་རེད་དེ་ཕྱི་ཞེད་རེད། །
སྟག་དམར་ཡག་འདྲ་བའི་གཡུ་ལྷ་ལ། །དགྲ་གདོང་ཐུག་བྱུང་ན་དགའ་རྒྱུ་རེད། །
ཐོག་དམར་པོ་འདྲ་བའི་མདའ་མོ་ལ། །འབེན་བྲག་རི་བྱུང་ན་ཡང་དགའ་རེད། །
རླུང་བསེར་མ་འདྲ་བའི་གནམ་ཡག་ལ། །དགྲ་ཐང་ཆེན་བྱུང་ན་དགའ་རྒྱུ་རེད། །
ལྕགས་གཞུ་ནག་པོའི་ནང་རོལ་ལ། །ལྕགས་མདའ་ཤ་ཟན་སྒོ་ཁྲ་བཞག །སྙིང་གི་
དཀྱིལ་དུ་མདའ་མོ་རྒྱོབ། །གློ་བའི་སྒང་ནས་སྒྲོ་མོ་དོན། །རྣམ་ཤེས་བསེར་མ་
རླུང་ལ་བསྐུར། །གཟུགས་ཕུང་བྱ་ཁྱིའི་ལྟོ་ལ་སྟེར། །དགྲ་མགོ་ཨ་ཕོས་རྙིང་མ་
ལེན། །དགའ་དོ་བསམ་སོ་སྡུག་དོ་བསམ། །གོ་ན་རྣ་བའི་བདུད་རྩི་ལ། ། མ་
གོ་གླུ་ལ་འགྲེལ་བ་མེད། །
ཅེས་གཡུ་ལྷས་གླུ་དེ་ལྟར་བླངས་ཏེ་མདའ་དེ་འུར་ལྡིར་གྱི་སྒྲས་ས་འདར་བ་་
ཙམ་གྱིས་འཕངས་བྱུང་བ། སྟོང་ཤོང་བུ་ཡིས་གཡས་འགྱུར་བྱས་པས་མདའ་དེ་
དཔུང་ཟུར་ནས་ཤུགས་སྒྲ་དང་བཅས་རྒྱབ་རུ་སྟག་རི་ནམ་མཁའ་འཇིགས་མེད་་་
ཡོད་པའི་བྲང་ལ་ཐེབས་ཏེ་གོ་ཁྲབ་གང་གིས་མ་བརྟན་པར་སྒྲོ་ཁ་སྨུག་རུབས་སེ་་་
རྒྱབ་ནས་ཐོན་ཏེ་བསད་པ་དང་མ་ཟད་བྱང་དམག་དགུ་ཙམ་གཡས་བསྒྲིལ་་་་་་་
གཡོན་བསྒྲེལ་དུ་བཏང་སྟེ་དུ་བ་སྔོ་རྒྱང་ངེར་སོང་། དེ་ནས་དཔའ་རྟུལ་རྣམས་
དང་བྱང་བློན་བཅས་ཀྱིས་མདའ་འཐབ་འགའ་རེ་བྱས་པ་ཕར་ཚུར་མི་མང་པོ་ཤི་་་
རྨས་བཏང་ཞིང་མཐར་སོ་སོར་དཔའ་ཚོད་བཟུང་སྟེ་རང་སྒར་ལ་ལོག ལྷ་སྲས་
289



གོ་ར་ཚྭ་རྫོང་།
ཀྱི་འབུམ་སྒར་ནས་ཕྱི་ཉིན་ནམ་ལངས་ཤིང་ཉི་ཤར་འབྲུག་གི་དུས་སུ་ལས་གུར་ལ་
འཚོགས་ཏེ། དཔའ་རྟུལ་རྣམས་རང་བབས་ཀྱི་གདན་ལ་འཁོད་ནས། སོ་སོའི་
དཔའ་རྟགས་ཀྱིས་མགོ་འཕྲུ་རྣམས་ལྷ་གུར་གྱི་མདུན་དུ་བཞག་སྟེ། ཇ་ཆང་ཨ་
རག་ཤིང་ཏོག གྲོ་མ། འབྲས། ཁྲེ་དང༌། ཙི་ཙི། ཤ་ཐུད། མར། ཞོ་སོགས་
ཟས་སྣ་མང་པོ་ལ་ལོངས་སྤྱོད་དུ་མ་མཛད་བཞིན་དགྲ་ཕར་རྒོལ་གྱི་རྟིང་མ་ལེན་་་་
ལུགས་ཀྱི་གསུང་གླེང་དུ་མ་གནང་བའི་མཐར། དུང་ཁྲི་དཀར་མོའི་ཡང་སྟེང་
ནས། འབུམ་པའི་ལྷ་སྲས་དགྲ་ལྷ་དེ་དར་སེང་དཀར་མོ་གངས་སྟོད་འགྱིང་བ་
ལྟར་གཟི་བརྗིད་རབ་ཏུ་ལྡན་ཞིང་། བློན་ཚོགས་རྣམས་ལ་ཞལ་འཛུམ་མདངས་
དང་ལྡན་པའི་སྤྱན་ཁྲ་དཀྱིལ་ལེར་གཟིགས་ཤིང་ད་འོ་ན་དཔའ་རྟུལ་དཔུང་་་་་
དམག་རྣམས། དཔའ་དེ་འདྲ་མིན་ན་ཅི་འདྲ་ཡིན། དུས་དེ་རིང་རྟིང་མ་ཤིན་ཏུ་
བཟང་། དོན་མ་ཡེངས་རྩེ་རྒྱལ་གླུ་ལ་གསོན། ཡང་དག་པའི་འདྲ་མ་འདི་འདྲ་
ཡོད་ཅེས་གསུངས་ཏེ། རྒྱལ་སྲས་རྩེ་གླུ་དཀར་མོའི་ངག་རྟ་ལ་དྲངས་པ་འདི་ལྟར་
རོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གླུ་ཡར་མཁྱེན་ཚངས་པ་དཀར་པོ་མཁྱེན། །བར་མཁྱེན་གཉན་ཆེན་ཐང་ལྷ་
མཁྱེན། །མར་མཁྱེན་གཙུག་ན་རིན་ཆེན་མཁྱེན། །དགྲ་ལྷའི་གཉན་སྟག་དམར་
པོ་མཁྱེན། །བེ་ཧར་སྲིད་པའི་སྲོག་བདག་མ ཁྱེན། །རྨ་སྨད་རྨ་རྒྱལ་སྦོམ་ར་
མཁྱེན། །རྒྱལ་པོའི་དབུ་འཕང་དགུང་ལ་བསྟོད། །གླིང་དཀར་བུ་རྟ་དར་བར་
ཤོག །ས་འདི་སྟག་གཟིག་ནོར་གྱི་ཡུལ། །ན་བ་སྟག་བཀྲ་གོང་མ་རེད། །འབུམ་
སྒར་ཁྲ་མོའི་གཞི་དཀྱིལ་རེད། །རྟིང་མའི་དཔུང་རྟགས་ངོམ་ས་རེད། །ང་འདྲ་
གླིང་ཡུལ་ཁྲ་མོ་ནས། །ལོ་ཕུ་སེང་རྫོང་ཁྲ་མོ་ནས། །མུ་ནེ་ཤེལ་གྱི་སྐུ་མཁར་ནས། །
290



ལྷ་བཟང་དཔོན་གྱི་གསོན་སྙིང་བཏོན།
བརྒྱ་རྩ་བརྒྱུད་མཆོད་རྟེན་ར་བ་ནས། །སྟོང་རྩ་གཉིས་ཚྭ་ཚྭའི་འབུམ་ཁང་ནས། །
དཔའ་རྒོད་རྒྱ་ཚའི་བུ་རྒྱུད་ལ། །ཡ་མེད་དགྲ་ལྷ་རྩེ་རྒྱལ་ཟེར། །གླིང་ཡུལ་ཁྲུ་
མོའི་འབུམ་དཔོན་ཡིན། །གེ་སར་རྒྱལ་པོའི་སྐུ་ཚ་ཡིན། །དེ་ནས་དཔའ་རྟུལ་ཕུ་
ནུའི་ཚོགས། །ཡང་དག་འདྲ་མ་འདི་འདྲ་གདའ། །ཁྲི་གདུགས་ཉི་མའི་སྐུ་ཟེར་
གྱིས། །མུན་པ་འོད་ཀྱི་གསལ་ལུགས་ལ། །སྐྱེ་འགྲོ་སྣང་བ་ཨི་མི་སྤྲོ། །ཆུ་བོ་
འབབ་པའི་ཁ་ལམ་ལ། །རྒྱ་མཚོ་འཁྱིལ་བ་ཉམས་རེ་དགའ། །ལྟོ་དཀར་སྣང་བ་
ཨི་མི་སྤྲོ། །དཔའ་རྟུལ་གཡུལ་ལ་ཆས་ལམ་ནས། །རྟིང་མའི་མགོ་འཕྲུ་མིག་གི་
རྒྱུན། །གླིང་དཀར་སྣང་བ་ཨི་མི་སྤྲོ། །ཧོར་ཤན་པའི་བློ་དེ་མ་འོངས་ལུང་། །
བྱུས་རྙིང་མ་ཨ་མགྲོན་རྒྱ་རུ་འདྲ། །གཏམ་བདེན་དོན་མ་འཁྱོག་དྲང་པོའི་མདའ།།
དགྲ་རྔམ་སྙིང་རྩ་ནན་ལུགས་ལ། །འཇང་གཡུ་ལྷའི་མདའ་དེ་གནམ་ལྕགས་ཐོག །
དགྲ་བྲག་དཀར་ཐལ་ཕུང་བཟོ་ལུགས་ལ། །སེང་དཔའ་ལའི་གྲི་དེ་གཤིན་རྗེའི་
ཁྲམ། །དགྲ་ཕ་རོལ་མགོ་ལག་ལོན་ལུགས་ལ། །མོན་དུང་སྐྱོང་གངས་སྟོད་སེང་
གེ་ལ། །གཅན་རི་དྭགས་ཟིལ་གྱིས་གནོན་ལུགས་ལ། །དཔའ་རྨེ་རུ་རྒྱ་སྟག་ངར་
མ་དེས། །ཁ་ཤ་དམར་ཐང་ལ་བཀྲམ་ལུགས་ལ། །དཔོན་ཉི་གྲགས་དགུང་གི་རྟ་
བདུན་དེས། །དགྲ་མུན་པ་འོད་ཀྱིས་གསལ་ལུགས་ལ། །དཔའ་ཀླུ་མོ་རྒྱ་མཚོའི་
ཆུ་སྲིན་དེས། །ལུས་རྔམ་བརྗིད་ཕ་རོལ་འཇོམས་ལུགས་ལ། །དཔའ་བྲག་བཙན་
རི་བཀྲ་ཐིག་ལེ་དེས། །དགྲ་ཁྱི་ནག་སྙིང་ཁྲག་འཐུང་ལུགས་ལ། །པད་མཁར་
དོམ་ནག་ཁྲོས་མ་དེས། །ཁ་དུང་མཆེ་ཁྲག་གིས་བརྒྱན་ལུགས་ལ། །དཔའ་གནམ་
ལྷ་གཤིན་རྗེའི་ཕོ་ཉ་དེས། །དགྲ་གདོང་ཐུག་ཨར་ལ་གཏད་ལུགས་ལ། །དཔའ་
ཀུན་བཟང་གླང་ཆེན་སྟོབས་ལྡན་དེས། །གཅན་རི་དྭགས་ཟིལ་གྱིས་གནོན་
ལུགས་ལ། །བྱང་སྲས་བཅོ་ལྔའི་ཟླ་བ་དང་། །ཀླུ་བདུད་གླག་མོ་རོག་རྡོར་གཉིས།།
291



གོ་ར་ཚྭ་རྫོང་།
སྤྱང་བཟའ་སྤྱང་ཐང་སྔོན་མོ་གསུམ། །རྒོད་པོས་ཤ་དམར་ཟ་ལུགས་ལ། །དཔའ་
རྟུལ་ཁྱུང་ཆེན་ལྡིང་ལྡིང་རེད། །བྱང་བློན་ལྟོ་འགྲོ་ཁུར་ཁུར་རེད། །གླིང་དམག་
སེར་བ་འབེབས་འབེབས་རེད། །བྱང་དམག་འབྲས་དྲུག་བསྙལ་བསྙལ་རེད། །
ཁས་ལེན་སྤྱང་ཐང་འདུར་འདུར་རེད། །བྱང་དཔུང་ལུག་ཆུང་གསོད་གསོད་
རེད། །ད་རུང་དཔེ་ལ་འདི་འདྲ་ཡོད། །རྒོད་ཐང་དཀར་ཟེར་བའི་གཤོག་རྩལ་
ཅན། །རླབས་ཁོ་ལས་ཆེ་བ་མེད་བསམ་ཡང༌། །དེ་ཡན་ལ་མཁའ་ལྡིང་ཁྱུང་ཆེན་
ཡོད། །འཛུམ་ལྡིང་གཅིག་གོང་ནས་གནམ་མཐའ་གཅོད། །སྟག་དམར་ཡག་
ཟེར་བའི་འཛུམ་དྲུག་ཅན། །ཁོ་མི་འཇིགས་ནགས་སྟོད་འཛིན་བསམ་ཀྱང་། །དེ་
ཡན་ལ་ས་མདའ་ངར་མ་ཡོད། །ལུས་འདུར་གཅིག་གོང་ནས་ཧ་ལ་འཕེན། །
བྱང་སྟག་རི་ཟེར་བའི་དཔའ་རྩལ་ཅན། །ཁོས་མི་འཇིགས་གླིང་ལ་རྒོལ་བསམ་
ཀྱང༌། །དེ་ཡན་ལ་དཔའ་རྟུལ་དཔུང་དམག་ཡོད། །དགྲ་གདོང་ཐུག་སྲོག་དམར་
ཧ་ལ་འཕེན། །དཔའ་མི་ཞན་དཔའ་རྟུལ་ལྷ་དམག་དཔུང༌། །ཤན་པ་གཡུ་ལྷ་
དཔའ་ལ་གསུམ། །དུང་སྐྱོང་རྨེ་རུ་ཉི་གྲགས་དྲུག །གསེར་སྲང་བརྒྱ་རེའི་དཔའ་
དར་ཡོད། །ཨ་སྟག་གནམ་ལྷ་བྲག་བཙན་གསུམ། །པད་མཁར་ཀུན་བཟང་
དཔའ་བོ་ལྔ། །གསེར་སྲང་དགུ་བཅུའི་དཔའ་དར་ཡོད། །བྱང་སྲས་རྨ་བདུད་
སྤྱང་བཟའ་གསུམ། །གསེར་སྲང་བརྒྱད་ཅུའི་དཔའ་དར་ཡོད། །ཕར་ཆས་རུ་
འདྲེན་བརྒྱ་དཔོན་བཅས། །གསེར་སྲང་བཅུ་རེའི་དཔའ་དར་ཡོད། །དམག་
མང་རྟིང་མ་ཆོད་རིགས་ལ། །གསེར་སྲང་གཉིས་རེའི་དཔའ་དར་ཡོད། །འབུམ་
དམག་ཕར་ཆས་དཔའ་བོ་རྣམས། །ཆད་མེད་གསེར་སྲང་རེ་རེ་སྤྲོད། །རྟ་ཁྲབ་
འཁོར་གསུམ་རང་བདག་གྱིས། །ཕས་རྒོལ་རྐྱེན་ལམ་སོང་བའི་རིགས། །དཔའ་
རྟུལ་འབུམ་དཔོན་རུ་འདྲེན་བརྒྱད། །བརྒྱད་བརྒྱ་དམག་བཅས་ཤི་བའི་དགེ། །
292



ལྷ་བཟང་དཔོན་གྱི་གསོན་སྙིང་བཏོན།
ལྷ་གདན་ཇོ་ཤཱཀ་མཆེད་བརྒྱད་ལ། །ས་ངོར་བཀའ་བརྒྱུད་རྙིང་མ་བཅས། །
འགྱེད་དང་གསེར་གསོལ་མང་ཇའི་རྟེན། །གསེར་སྲང་ལྔ་བརྒྱའི་མཆོད་འབུལ་
བཅས། །ཨ་ཁུ་སེང་ཆེན་དམ་པ་ལ། །བསྔོ་རྟེན་སྙན་སྒྲོན་ལ་མོ་ཞོག །ཞག་ཤས་
འབུམ་སྒར་དགྲ་མལ་གསོ། །ཚུར་བྱུང་དེ་ལན་འཕྲོད་ངེས་གྱིས། །རྟིང་མ་རེས་
མོས་ཀུན་གྱིས་ལོངས། །དཔའ་དར་གཟེངས་བསྟོད་ལོས་ཀྱང་ཡོད། །དགྲ་མགོ་
མི་ནོན་རང་སྣ་ཕབ། །མགོ་སྒུར་ཕྱག་འཚལ་བྱུང་བས་ན། །བཤགས་རྒྱུ་མེད་པ་
ཁྲིམས་ཀྱི་སྲོལ། །མ་ཤི་དམྱལ་ཁམས་འགྲིམ་རྒྱུ་ཡིན། །དགོས་གནད་མེད་ཀྱང་
ཡིད་ལ་ཟུངས། །བཟང་པོར་ངོ་སོ་མ་བསྟོད་ན། །མ་ཐུབ་དགྲ་བོ་སུ་ཡིས་འདུལ།
ངན་ལ་རྒྱལ་ཁྲིམས་མ་ཕབ་ན། །བདེན་རྫུན་དབྱེ་བ་ག་ལ་ཤེས། །དེ་བས་བླང་
དོར་མ་ནོར་བ། །སོ་སོའི་དཔུང་གིས་ཞིབ་འཇུག་གྱིས། །མ་ཉེས་ཁ་ཡོག་མི་
དགེའི་གཏམ། །དེ་འདྲ་བྱས་ན་ཁྲིམས་འགལ་ཡིན། །དཔའ་རྟུལ་ཐུགས་ལ་ཞོག་
པར་མཛོད། །ཞིམ་པོའི་ཟས་ལ་རོལ་བཞེས་གྱིས། །གཏམ་དང་གླེང་མོ་ཁ་མཚར་
དང༌། །གྲུ་གར་རྩེ་འཇོ་ཐུགས་དང་བསྟུན། །རྒྱུན་དུ་དེ་འདྲ་ཆོག་རྒྱུ་མིན། །
འདིར་ཚོགས་ཐུགས་ལ་དེ་འདྲ་ཞོག །
ཅེས་བཟང་ལ་ངོ་བསྟོད་དང་དཔའ་དར་བཅས་གནང་ཞིང་། དགའ་སྐྱིད་
ཀྱི་ངང་དུ་ལོངས་སྤྱོད་སྣ་ཚོགས་ལ་རོལ་ཏེ། ཁ་མཚར་གསུང་གླེང་མང་པོ་དང་
གླུ་བྲོ་གཞས་གསུམ་ཐུགས་དང་བསྟན་ཞིང་བཞུགས། དགོང་ཆེན་སྤྲེལ་གྱི་དུས་
སུ་རང་རང་སྒར་ལ་ཕེབས་ཏེ་བྱུས་ཕྱི་ནང་གི་བཀའ་གྲོས་དང་གོ་དོན་གནས་་་་་་
ལུགས་རྣམས་སྒྲོག་སྦྱང་བྱས་སོ། །
，
，
，
293



ལེའུ་བདུན་པ།
གཡུ་འབྲུག་བློན་གྱིས་མདའ་མོ་འཕངས། །
ཞལ་དཀར་ལྡན་པ་རྟ་ལས་ལྷུང་། །
ཚ་ཞང་འདན་མས་འཕངས་བའི་མདས། །
བྱང་བློན་གློག་ལྕམ་ཀླད་ཁྲག་གཏོར། །
དེའི་དུས་སུ་བྱང་མི་རྣམས་ལས་གུར་ལ་འདུས་ཏེ་ལོངས་སྤྱོད་དུ་མ་ལ་རོལ་་་
ཞིང་། དེ་རིང་གི་གཡུལ་ཉེས་འདི་ལྟ་བུ་ལ་ཟེར་ཏེ་འགྱོད་ཙུག་ཙུག་བྱས། གླིང་
གི་དཔའ་རྟུལ་ཀྱི་སྟོབས་ལ་འདི་འདྲ་མེད་ན་ཕ་རོལ་གྱི་རྒྱལ་ཁབ་དེ་ཙམ་དབང་དུ་་
ག་ལ་འདུ་ཟེར་ཏེ་ཅུང་དཔའ་ཆག་པ་ལྟར་གནས། གཡུ་འབྲུག་ནས་ཞེད་པའི་
ཉམས་སྣང་མེད་པར། དམག་འཁྲུག་བྱུང་ན་བུ་རྟ་ཕྱེད་མ་ཡིན་པས། འདི་ཙམ་
ལ་ཅི་འགྱོད། ལར་དགྲ་གླིང་ལ་ཐུག་ན་མཐའ་མ་ཕམ་ཁ་ཁུར་རྒྱུ་ལས་ཅི་མེད།
རང་རེ་རྣམས་ཀྱང་སྔ་ཕྱི་མ་གཏོགས་འདི་ལྟར་ལས་ཡོང་བ་ག་ལ་སྲིད། འོན་ཀྱང་
གནས་སྐབས་རྒྱལ་བློན་འབངས་འཁོར་རྣམས་བློ་གཅིག་ཏུ་བསྒྲིལ་བའི་གྲོས་དོན་་་
ཡིན་པས། ཤི་ཡང་འགྱོད་མེད་རྟིང་མ་ཅི་ཆོད་ཀྱིས་ཕོ་རུས་མི་བཙོང་བའི་གཏམ་
བཟང་ཕྱི་རབས་མིག་རྒྱན་ཕེར་བའི་དཔུང་རྟགས་སྔར་ཡང་བཞག་ལ་ཕྱིས་ཀྱང་ཕ་་
རོལ་མ་འགྲིམ་གྱི་བར་དུ་དགྲ་ལ་ལན་ཅི་འཕྲོད་བྱེད་པ་ལས་མེད། འོན་ཀྱང་མཐོ་
གསེར་ཞྭ་ཅན་གྱི་བླ་མ། དུང་ཏོག་ཅན་གྱི་མི་དཔོན། སྟོད་རྒྱ་གར། སྨད་རྒྱ་
ནག བར་སྐུ་རྒྱལ། བོད་ཀྱི་རྒྱལ་པོ། ཆོས་དང་འཇིག་རྟེན་གཉིས་ལ་བརྟེན་པ་
ཐམས་ཅད་དང༌། བླ་མའི་བྱིན་རླབས། རྒྱལ་པོའི་དབང་ཐང་། མཁས་པའི་
294



བྱང་བློན་གློག་ལྕམ་ཀླད་ཁྲག་གཏོར།
ཐབས་ཤེས། བདེ་མོའི་གཏམ་བཤད། དཔའ་བོའི་དཔུང་པ། ཕྱུག་པོའི་རྒྱུ། །
མང་པོའི་སྟོབས། བསྐྱང་བའི་གྲོགས། མཛེས་མའི་ངོ༌། འཕྱོར་པོའི་རྒྱན། སྡར་
མའི་ཁུང་། གཅིག་གི་བྱ་ཡུལ་དང་བྱེད་ཡུལ་མེད་པ་འདི་ཤི་བའི་དུས་ཡིན་པ། །
སྐྱེས་ནས་ཤི་བའི་ལས་གྲུབ། བསོག་ནས་ཟད་པའི་གཞི་བརྟེན། སྐྱེ་བ་ན་བ་ཤི་བ་
གསུམ། འཛམ་བུ་གླིང་གི་ཆ་ལུགས། གཅིག་ལ་མ་རེད་ཀུན་ལ་རེད་པ། མི་ལུས་
ཆོས་ལྡན་དང་མི་ལྡན་པ་ཐམས་ཅད། དང་པོ་སྐྱེ་ལུགས་འདྲ་འདྲ། བར་དུ་ན་
ལུགས་འདྲ་འདྲ། ཐ་མ་ཤི་ལུགས་འདྲ་འདྲ་ཡིན་པ་ཀུན་ཤེས་རེད། མནར་
གཅོད་ཀྱི་སྡུག་བསྔལ་ཀུན་འདྲ་འདྲ་ཞིག་ལས་ཆེར་མ་མཐོང་། དེའི་ནང་ནས་
རང་མིན་གཞན་མང་གི་དོན་དུ་ཤི་བ་ན་ཡང་རྩེ་ཞིག་ཡིན། གླིང་གེ་སར་ཆོས་ལོག་
མཁན་པོ་འདིས། བཤད་པ་དང་བྱ་བ་ཐ་དད་ལས་མེད། བསད་ན་འདྲེན། ན་
བ་གསོ། གཞན་ནོར་འཕྲོག་པ་ལ་སྒྲིབ་སྦྱང་དང་ཚོགས་རྫོགས་བྱས་པ་ཡིན་ཟེར་
བ་འདི་རྣམས་ཅི་མི་ཤེས། རང་གིས་བསད་ན་དགེ། མི་ཡིས་བསད་ན་སྡིག
ཟས་ནོར་རི་གཏེར་ཁྱིམ་གཞིས་ཐམས་ཅད་གེ་སར་གྱིས་བཅོམ་ན་སྨན་གཞན་གྱིས་་
རང་རྒྱུ་དང་རང་ནོར་སྤྱོད་ན་དུག་ཟེར། འདི་རྣམས་ཁ་བདེ་མོས་ཅི་བཤད།
ནད་མེད་པས་ཅི་ཟོས་ཀྱི་དཔེ་དང་འདྲ། ཁོ་རང་གིས་ཆེན་པོ་དང་མང་པོ་
བདག མཛེས་མོ་དང་དྲོན་པོ་གྱོན། ཞིམ་པོ་དང་ཚ་པོ་ཟ། མཛེས་མོ་དང་
འཕྱོར་པོ་དང་འགྲེས། མདོར་ན་འཇིག་རྟེན་འཁོར་བའི་ལས་ལ་འཇིག་པ། ཆེན་
པོ། མང་པོ། མཛེས་མོ། དྲོན་པོ། འཇམ་པོ། ཞིམ་པོ། མངར་མོ་ཐམས་ཅད་
ཁོ་རང་གཅིག་པུས་ལོངས་སྤྱོད་དགོས་པ་ཤ་སྟག་འདི་མི་དགེ་མི་དགོས་ཀྱི་གཏམ་་་
ཡིན་པ། རང་རྣམས་ཞེ་ཐག་པ་ནས་ཐག་བཅད་པའི་དོན་ཡིན་པས་སོ་སོས་དགྲ་
སྟབས་མ་ཞེན་པའི་རྟིང་མ་ཅི་ལེན་བྱེད་པ་ལས་ཅི་མེད། མཐར་ཤི་ཡང་མི་འགྱོད་
295



གོ་ར་ཚྭ་རྫོང་།
པའི་རྟིང་མ་རེ་ལེན། དེ་ལས་གཞན་ཅི་མེད། ཅི་འདོད་ཀྱི་ཟས་ལ་ལོངས་སྤྱོད་
མཛོད། ཟེར་བས་ཐམས་ཅད་དེ་ཡིན་ཟེར་ཏེ་ཞེད་པའི་ཉམས་སྣང་མེད་པར་
གནས། དེ་ནས་ཞག་གསུམ་སོང་བའི་ནངས་མོ། བྱང་དམག་རྣམས་སྟག་གཟིག་
གི་སྒར་ལ་ཆས་ཏེ། དགུང་ནས་གནམ་ལྕགས་ཀྱི་སེར་བ་འབེབས་པ་ལྟར་མདའ་
མཚོན་རྣམས་ཆར་པ་བབས་པ་བཞིན་དུ་ཤར་ལྷོ་ནུབ་བྱང་ནས་བསྐོར་ཏེ་བྱུང་བ་་
དང་། སྟག་གཟིག་གི་དམག་རྣམས་ཀྱང་ཉམ་ང་མེད་པར་མདའ་མཚོན་གྱི་ལན་
ཅི་འབྱོར་བྱས་ཏེ་ནམ་མ་ལང་བར་འཁྲུག་འཁྲུག་ལོང་ལོང་གི་བར་དེར། ཤར་སྒོ་
ནས་བྱང་བློན་གཡུ་འབྲུག་དགྲ་འདུལ་དཔུང་དང་བཅས་པ་ནང་དུ་ཤོར་ཏེ། སྟག་
གཟིག་གི་དམག་རྣམས་ཆག་ཉིལ་དུ་བཏང་བྱུང་བར། སྟག་གཟིག་ཞལ་དཀར་
ལྡན་པ། གྱད་མི་དཔའ་དར་ཁྲོམ་རྩེ། ཞང་བློན་སྟག་གི་ལྡེམ་འཕྲུ། བརྒྱ་དཔོན་
ཀུན་དགའ་བཅས་ནས་གདོང་བླངས་པས། ཁོས་མདུང་རིང་དེ་ནམ་མཁར་
གཟར་ཏེ་སྐར་མདའ་ཆད་པ་ལྟར་རྔམ་སྟོབས་ཀྱིས་ཕུལ་བྱུང་བ། གྱད་མི་དཔའ་
དར་ཁྲོམ་རྩེ་ལ་ཐེབས་ཏེ་རྒྱབ་ནས་མདུང་སོ་ཐལ་གྱིས་བུད་དེ་རྟ་ལས་ལྷུང་སྟེ་་་་་་་
འདས། དེ་ནས་ཞལ་དཀར་གྱིས་ཁོ་ལ་མཚོན་མི་འགྲོ་བར་ཤེས་ཏེ་ཞགས་པ་གྲུ་
ནས་ཕུད་ཅིང་ཀླད་ལ་ཕྱར་ཏེ་གླུ་འདི་བླངས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གཡུ་རྒྱལ་ཁྲག་མིག་དགྲ་ཡི་གཤེད། །ཞལ་དཀར་བློན་ལ་ཁ་འཛིན་མཛོད། །ཨ་
བོན་མི་བོན་འཕྲུལ་གྱི་བླ། །གསོལ་འདེབས་བུ་ལ་བྱིན་གྱིས་རློབས། །བླ་རི་རྫོང་
ལྷ་དཀར་ཆུང་དང༌། །གད་པ་སོག་སྐྱ་རལ་པ་བཅས། །དམག་དང་བུ་རྟའི་ཁ་
འཛིན་མཛོད། །ས་འདི་ས་ངོ་མ་ཤེས་ན། །སྟག་གཟིག་སྙེ་མོ་གཡུ་ཐང་ཟེར། །
སྔར་མས་རི་ལུང་ཉུལ་ས་རེད། །དཔའ་བོས་སྟག་སྒར་བཟུང་ས་རེད། །ང་འདྲ་
296.



བྱང་བློན་གློག་ལྕམ་ཀླད་ཁྲག་གཏོར།
ཁྱོད་ཀྱིས་ཅི་ལ་ཤེས། །བློན་སྟག་ལྷ་འདས་པོའི་གདུང་རྒྱུད་དེ། །ཞལ་དཀར་པོ་
སུམ་ཅུའི་གྲངས་ལྡན་དེ། །མི་འགྱུར་ཞལ་དཀར་ལྡན་པ་ཡིན། །སྟག་གཟིག་ཡུལ་
གྱི་དཔོན་པོ་ཡིན། །གེ་སར་རྒྱལ་པོའི་བློན་པོ་ཡིན། །སྟོབས་ཆེན་གྱད་ཀྱི་མི་རྒྱུད་
ཡིན། །དེ་ནས་ཉོན་དང་བྲ་ནག་སྐུ། །གོ་ར་རྒྱལ་དང་སྟག་གཟིག་གཉིས། །དེ་
སྔོན་མི་ཤ་མོ་གྱོད་མེད། །དཔུང་དམག་དྲངས་དོན་ཅི་ལ་རེད། །རྫ་འཕྲང་རིང་
མོ་ཚུན་ཆོད་ལ། །ཤི་བསད་གཉིས་ལ་ཅི་ནུས་བྱས། །ན་བཀྲ་གོང་མར་དམག་
སྒར་བབས། །ལ་ལུང་རི་བཤོལ་གྲོང་ཁྱེར་ཉུལ། །ཕྱུག་ལུག་རི་དྭགས་དམར་
བསད་བཏང་། །དྲི་གསུར་ལུང་པ་དུད་པས་ཁེངས། །ཡང་དག་དོན་ལ་འདི་
འདྲ་འདུག །ལ་ཁའི་སྤྱང་ཐང་སྔོན་མོ་དེས། །གཡང་དཀར་ལུག་གི་ཁྱུ་དཔུང་
དཀྲུག །ངན་ལབ་གནག་ཕྱུག་ནོར་ལ་འཇབ། །ལག་འགུག་ས་མདའི་གད་ལ་
ཡོད། །གང་དགའ་བསྒྲོད་པ་དགྲ་ལ་བསྒྱུར། །དགུང་སྔོན་ལྕགས་ཁྲ་སྔོན་མོ་དེ། །
བྱིས་ཆུང་ཚོགས་པའི་ཁྱུ་དཔུང་གཏོར། །ངན་ལབ་བྱ་རྒྱལ་ཁྱུང་ལ་རྒོལ། །བྱ་
བརྒྱའི་ཁྲིམས་ཀྱི་བསྒུག་མ་ཡོད། །བྱ་ལམ་བཟུང་བ་དགྲ་ལ་བསྒྱུར། །བྱང་ཡུལ་
རྒྱལ་པོའི་དཔུང་དམག་དེས། །སྟག་གཟིག་ཚོ་ཆུང་དཔུང་ལ་བརྙས། །ངན་ལབ་
ཐ་མ་གླིང་ལ་རྒོལ། །རྒྱལ་བཅུའི་དཔུང་གིས་ཡུ་མེད་བྱེད། །ཕ་ཡུལ་འགྲིམ་པ་
དགྲ་ལ་བསྒྱུར། །ད་རུང་གཏམ་ལ་ཨེ་འདྲ་གྲགས། །སྟག་དམར་ཡག་ཕུ་ཡི་
ནགས་ལ་གནས། །སྐྱེ་འགྲོས་ཐོས་པས་འགྲོ་ལམ་བཟུར། །རྔོན་རྒན་རང་སྣང་
གདོང་ལ་ཕྱིན། །འཛུམ་དྲུག་མི་ལོན་ཤ་ཁྲག་གཏོར། །སྦྲུལ་དུག་ཅན་རི་བོའི་
ཕག་ལ་གནས། །མང་པོས་ཐོས་པས་འཇིགས་ལམ་བཟུར། །འདོད་རྔམ་ཅན་
གྱིས་ནོར་བུར་དམིགས། །དགོས་འདོད་མི་ལོན་ཧ་ལ་འཕེན། །རྗེ་གེ་སར་གླིང་
དཀར་ཡུལ་ལ་བཞུགས། །སྐུ་སྙན་གྲགས་འཛམ་གླིང་རང་ཚོད་བཟུང་། །ཁྱོད་
297



གོ་ར་ཚྭ་རྫོང་།
བྱང་ཡུལ་ཤེས་མེད་རྗེ་ལ་རྒོལ། །རང་དོན་མི་འགྲུབ་རྒྱལ་གཞིས་ཤོར། །དེ་ལས་ {
འགྲོ་ས་ག་ན་ཡོད། །ཁྱོད་དང་ང་རང་གཉིས་པོ་དེ། །སྔོན་ལས་བཟུར་མེད་
གདོང་ལ་འཕྲད། །ཁེ་ཕམ་ཅི་བྱུང་གཱ ཏུག་ན་དབྱེ། །དཔའ་བོ་སུ་རེད་ད་རེས་ལྟ།།
གོམ་གང་བཟུར་ན་དཔའ་བོ་མིན། །ངས་ལག་གིས་བཟུང་བའི་ཞགས་པ་འདི། །
བསམ་རྫོང་བྲག་དམར་ཡིད་ལྷུང་ནས། །ཨ་བོན་བླ་མའི་གཏེར་མ་ཡིན། །སྨོན་
ལམ་ཐེབས་པའི་ལྷ་ཞགས་ཡིན། །བཏབ་ན་ཐར་མེད་གཤིན་རྗེའི་ཞགས། །དེ་
རིང་ཁྱོད་ལ་ཧོ་མ་ཡ། །བྱང་བློན་ལས་ཟད་ཁམ་ནག་སྐྱ། །ཁྱི་ཞེའུ་ཁྲིད་འདྲ་མ་
བྱས་ན། །བློན་ཞལ་དཀར་མིན་པའི་རྟགས་ལ་ཞོག །
ཅེས་ཟེར་བ་དང་། བློན་གཡུ་འབྲུག་ནས། རལ་གྲི་རྡོ་ཆོད་ངར་མ་དེ་
ཤུབས་ལ་དྲངས་ཏེ། མདའ་འདོན་གཞུ་འདོན་གྱིས་ཐེབ་ལ་སྤྲད་དེ། ཡ་ཁོ་རེ་
སྟག་གཟིག་ཞལ་དཀར་བུ། ཁྱོད་དེ་འདྲའི་དཔའ་བོ་ཞིག་ཡིན་ན། དང་པོ་ང་ཡི་
གླུ་འདི་ལ་ཉོན་དང་། དེ་ནས་ཕོ་སུ་རྒོད་རིམ་གྱིས་བལྟས་ན་གསལ་ཟེར་ཏེ།
བྱང་གླུ་ཤ་ཟ་ཁྲག་འཐུང་གི་ངག་རྟ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མེ་ཤེལ་ཉི་མའི་གུར་ཁང་ནས། །ལྷ་དབང་ཁྲོས་པ་འབར་བའི་མཚན། །རྒྱལ་པོའི་
བྱུས་ལ་ཁ་འཛིན་གྱིས། །བར་སྣང་གློག་གི་གུར་ཁང་ནས། །ཧ་བ་བདུད་བཙན་
སྲོག་གི་བདག །མ་ཐུབ་དགྲ་བོའི་སྲོག་རྩ་ཆོད། །ཤེལ་གུར་ཟངས་ཡག་དགྲ་རྒོད་
གསུམ། །བྱང་ཡུལ་རྒྱལ་པོའི་ཟོ་དོར་རྣམས། །བུ་རྟ་འཚོ་བའི་སྡོང་གྲོགས་མཛོད།།
ས་འདི་སྟག་གཟིག་སྙེ་མོའི་ཐང༌། །བཤས་ར་ཁྲག་འཐུང་དཔུང་དཀྱིལ་རེད། །ང་
འདྲ་བྱང་ཡུལ་འདོད་དགུའི་ཞིང༌། །སྦྲ་རི་ནག་པོའི་ནང་རོལ་ནས། །བློན་ཆེན་
གཡུ་འབྲུག་དགྲ་འདུལ་ཟེར། །བྱང་ཡུལ་འབངས་ཀྱི་ནོར་བུ་ཡིན། །དམག་
298



བྱང་བློན་གློག་ལྕམ་ཀླད་ཁྲག་གཏོར།
དཔུང་ཁྲ་མོའི་སྙིང་བཅུད་ཡིན། །སྔར་མ་གླིང་རུའི་གཤེད་མ་ཡིན། །སྤྱང་ཕོ་ཐང་
རྩལ་གྱི་རང་བཞིན་དེ། །ལུག་གཡང་དཀར་གདོང་ལ་གཤེད་མ་རེད། །ཁྲ་དར་མ་
ལྕགས་ཀྱི་སྡེར་མོ་དེ། །བྱིས་ནག་ཁྱུ་ཡི་ལས་དགྲ་རེད། །བློན་གཡུ་འབྲུག་སྟོབས་
ཀྱི་བདག་པོ་དེ། །གླིང་ཁྲེལ་མེད་དཔུང་གི་ལས་དགྲ་རེད། །ཁྱོད་སྟག་གཟིག་ཞལ་
དཀར་རྐུན་པོའི་དཔོན། །གླིང་སྟག་རོང་དམག་དཔོན་གཉིས་པོ་དེ། །སྟག་རྫོང་
ཁྲ་མོའི་ཡ་བདག་བྱས། །རྒྱུགས་རྟ་སྔོ་ཁྲ་རླུང་ལྡེམ་དེ། །མཁར་ཁྲ་མོའི་ཤོད་ལ་ཁ་
རྩ་སྤྲོད། །དོན་མ་ནོར་རྩོད་པའི་གཞི་མ་ཡིན། །ཁྱོད་ཞལ་དཀར་ཞེ་ལ་ལོས་རང་
ཡོད། །ལྟ་བའི་མིག་དང་ཉན་པའི་ན། །དབང་པོའི་ལམ་ལ་མ་འགག་ན། །རྩ་བ་
རྩོད་པ་ལོས་རང་ཤེས། །བཀུག་པའི་གཞུ་དང་འཕང་བའི་མདའ། །མ་ནོར་
འབེན་ལ་ཕོག་ནས་ཡོད། །སྟག་བློན་མགོ་དང་བྱང་གི་རྟ། །རྟིང་མ་དཔུང་གིས་
བཅད་ནས་ཡོད། །ཁྱོད་རང་ཟེར་བ་དེ་རང་རེད། །ལ་ཁའི་སྤྱང་ཐང་སྔོན་མོ་དེ། །
ལུག་དགུ་ཟོས་པས་མ་འགྲང་ན། །འགུག་ལ་ཚུད་པ་ལོས་རང་ཤེས། །གླིང་དཀར་
ཇོ་རུ་ཁྲེལ་མེད་བུ། །རྒྱལ་བཅུ་བཅོམ་པས་མ་འགྲང་ན། །བྱང་དགྲ་དཔའ་བོའི་
ལག་ལ་ཚུད། །ད་རུང་དཔེ་ལ་ཨི་འདྲ་ཡོད། །གངས་སྟོད་སེང་གེ་དཀར་མོ་དེ། །
གཅན་གཟན་ཀུན་གྱི་གཙོ་བོ་ཡིན། །ཆེ་ཚོད་རང་གིས་མ་ཟིན་ན། །བློ་ལྡན་
ཐབས་ཀྱིས་གཡུ་རལ་ཤོར། །ངོ་བཤུ་སྨྲ་ཕབ་ཡི་རེ་སྐྱོ། །རྫ་སྟོད་འབྲོང་བུ་རུ་རིང་
དེ། །རུ་རྒྱས་གཙོ་བོ་ཡིན་གྱུར་ཀྱང་། །ཚེ་ཚོད་རང་གིས་མ་བཟུང་ན། །ནོར་སྲུང་
གཏུམ་པོས་ཞྭ་ནས་ཕབ། །ཤ་དམར་བཀྲམ་ན་ཡིད་རེ་ཕམ། །གླིང་དཀར་མ་ངན་
གེ་སར་དཔོན། །སྟོབས་ཆེན་རྒྱལ་བཅུའི་གཙོ་བོ་དེ། །བཙན་ཚོད་དཔུང་གིས་མ་
བཟུང་ན། །བྱང་ཡུལ་རྒྱལ་པོས་མངའ་ཐང་འཕྲོག །མགོ་ལག་ཤོར་ན་ཡིད་རེ་
ཕམ། །དེ་ནས་ཉོན་དང་ཞལ་དཀར་བློན། །མགོ་མེད་ཕྲག་པའི་རུས་འབུར་དེ། །
299



གོ་ར་ཚྭ་རྫོང་། །
སྟག་གཟིག་ཞལ་དཀར་ཡིན་པས་ཟེར། །ཆེ་བཤད་ཧམ་གཏམ་ཤ་ར་ར། །ཕ་
བསད་བུ་དེ་སྣང་བ་མཐོ། །རང་བྱས་མི་དྲན་གཞན་ལ་འབར། །ཧམ་གཏམ་ཆེ་
འདོད་ཞེ་རེ་ཁྲོལ། །ཕོ་བརྒྱའི་གྲལ་ར་བཟུང་ཉིན་མོ། །རང་སེམས་སྣང་བ་ཨེ་
མཐོ་ལགས། །དཔོན་མེད་ཞལ་དཀར་སྣང་བ་མཐོ། །རང་བྱས་ཆོས་བཙོང་མི་
དྲན་པར། །རང་མིན་ཀུན་ལ་དགྲ་རུ་སྡང་། །དཔའ་མདོག་ཆེ་གཏམ་ལྷངས་སེ་
ལྷང་། །དགྲ་དཔུང་གདོང་ལེན་བྱེད་མདོག་ཁ། །སྟག་གཟིག་ནོར་གྱི་རྒྱལ་པོ་དེ། །
སྟོབས་བསོད་ནམས་ཅན་གྱི་དཔོན་པོ་ཡིན། །མ་ངན་ཇོ་རུའི་ལག་ལ་བཞག །རི་
གཏེར་ཁྱིམ་ནོར་དཔུང་གིས་འཕྲོག །སྐྱིད་བཙོང་སྡུག་ཉོ་ཕོ་བརྒྱའི་གླུད། །ཆེ་
བཤད་དཔའ་གཏམ་ཞེ་རེ་ཁྲེལ། །ལྷ་བདུད་མི་ཤེས་དམ་ལོག་དགྲ། །དགྲ་གྲོགས་
མི་ཤེས་ཞལ་དཀར་བློན། །དཔའ་བོ་བྱང་གི་སྟག་རིའི་དཔུང་། །དེ་སྔ་ཉི་མ་ཡན་
ཆོད་ལ། །སྟག་བློན་གང་དྲག་མགོ་སྐེ་ཕྲལ། །དམག་མང་བྱེ་རི་ཆུ་ཡིས་བཤལ། །
ཡིན་ན་བྱང་དམག་དེ་འདྲ་ཡིན། །ད་རུང་སྒྱུ་ལུས་མ་བོར་བར། །སྟག་གླིང་
དཔུང་ལ་ཐོག་རྫིས་བཏང་། །དཔའ་རྟུལ་མགོ་འཕྲུ་ནོམ་ལ་ལེན། །རྟིང་མ་ཕྱི་
རབས་རྒྱུན་ལ་བཞག །ཐ་མ་ཤི་ཡང་འགྱོད་པ་མེད། །ས་མདོ་རྫོང་ཁང་ཁྲ་མོ་དེ། །
བཙན་ལ་བཟུང་རེས་བྱང་ལ་བབས། །དྲུག་དཀར་གཡུ་ཡི་རྒྱན་ཆ་དེ། །མཛེས་ལ་
འདོགས་རེས་རོགས་ལ་བབས། །ཆེན་པོ་རྒྱལ་བཅུའི་བདག་པོ་དེ། །བཙན་ལ་
འཛིན་རེས་བྱང་ལ་བབས། །སྟག་བློན་ཞལ་དཀར་བྱུས་བཙོང་བུའི། །སྲོག་ལ་
གཅོད་རེས་ང་ལ་བབས། །གཡས་ན་འདོགས་པའི་ཉག་ཕྲན་མདའ། །སྲོག་
གཅོད་རྔམ་པ་དགྲ་འདུལ་ཟེར། །ཐེའུ་རང་སྤུན་དགུའི་འཕྲུལ་བརྡུང་བྱས། །
གསོན་ལ་ཐར་པ་མི་སྲིད་པ། །དྲང་སྲོང་ཐེའུ་ལྷས་སྨོན་ལམ་བཏབ། །གཡོན་ན་
འདོགས་པའི་མཆོག་དཀར་གཞུ། །རྒྱ་གཞུ་ལེ་མ་དགུ་སྐོར་ཟེར། །ཤེས་རབ་རིག་
300



བྱང་བློན་གློག་ལྕམ་ཀླད་ཁྲག་གཏོར།
པས་ཐེབ་ལ་སྤྲད། །སྟོབས་ཆེན་དཔུང་པས་བརྒྱང་ཤིང་འཐེན། །སྐྱེན་པོའི་
ཐེབས་ཀྱི་ཁ་ལོ་བསྒྱུར། །ཕྱི་འདྲེ་ནང་བཙོང་ཞལ་དཀར་བུ། །མེད་ན་འཛམ་གླིང་
བདེ་བར་གནས། །མདའ་མོ་གློ་བའི་སྒང་ལ་གཟེར། །མཆིན་པའི་དཀྱིལ་ནས་
མདའ་མོ་སོང་། །གཟུགས་ཕུང་བྱ་ཁྱིའི་ཟས་སུ་སྟེར། །རྣམ་ཤེས་བསེར་མ་རླུང་
ལ་བསྐུར། །ཁ་ཆེམས་ཡོད་ན་ལ་མོ་ཞོག །
ཅེས་ཟེར་ཏེ་ཞལ་དཀར་ནས་ཞགས་པ་འདེབས་ལོང་མ་བྱུང་བར། ཁོའི་
མདའ་དེ་དགུང་ནས་གཟའ་རྒོད་འགྲིམ་པ་ལྟར་འཕངས་བྱུང་བ་ཞལ་དཀར་གྱི་་་་་
ཁྲབ་མ་སྟོད་མཚམས་ལ་ཐེབས་པས་ཁྲབ་གོས་ཀྱིས་བརྟེན་པའི་རེ་བ་བྲལ་ཡང་་་་་་
ཁྲབ་གདན་གེ་སར་གྱི་སྐུ་འཇུག་ཡོད་པས་བརྟན་ནས་མཚོན་མ་སོང་ཡང་ཁོའི་་་་་
མདའ་དེ་དཔའ་བོ་དགུ་འགྱུར་གྱི་སྟོབས་ཤུགས་ཆེ་བས་མདའ་གཟེར་གྱིས་རྟ་་་་་
ལས་ལྟུང་བ་དང༌། སྟག་གཟིག་གི་དམག་རྣམས་ཀྱིས་ངེས་པར་ཞལ་དཀར་གྱི་སྐུ་
ལ་ཉེས་སྐྱོན་བྱུང་སོང་སྙམ་ཞིང་དེ་གར་ཡོད་པ་ནུབ་སྟག་དམར་བཙན་རྒྱལ་ཁ་ཤོ།
གནམ་ལྷའི་སེར་བ་ཡ་མེད། སྟག་རོང་ཁྲོ་རྒྱལ་བེར་དམར་བཅས་ནས་ངེས་པར་
ཤི་བ་མི་དགའ་རེ་སྙམ་ཞིང་རང་སྲོག་ལྟོས་མེད་ཀྱིས་ཉེ་བཅར་བྱས་ཏེ་ཁོ་ལ་་་་་་
མཚོན་མང་པོ་བཏབ་ཀྱང་ཁོ་འདུལ་བའི་དུས་ལ་མ་བབ་པས་ཅི་ཡང་མ་ཐུབ། །
ཁོས་རལ་གྲི་དེ་དཔལ་ཐུལ་རྣམས་ལ་རེ་རེ་བཏབ་བྱུང་བ། བརྒྱ་དཔོན་ཀུན་
དགའ་ལ་ཐེབས་པས་གཞོག་ཧྲུལ་དུམ་དུ་འཕང་སྟེ་རྟ་ལས་ལྷུང་ཏེ་འདས། ཞང་
བློན་སྟག་གི་ལྡེམ་འཕྲུའི་དཔུང་པ་གཡོན་པ་ལ་གྲི་ཐེབས་པས་དུམ་མེར་འཕང༌། །
སྟག་ལྡེམ་ང་རྒྱལ་ཆེ་བས་མ་བྲོས་པར་གཡུ་འབྲུག་ལ་གྲི་ལན་གཉིས་བཏབ་བྱུང་་་་་
བའི་རྗེས་མ་དེས་ཁོའི་ཕྲག་པ་གཡོན་གོང་ལ་གྲི་རྨས་ཕྲན་བུ་བྱུང་བས། ཁོའི་
ལུས་ལ་དེ་སྔོན་མཚོན་སྔོན་མོ་བབས་མ་མྱོང་བས་ཁོ་རྣམ་རྟོག་ཟ་ཞིང་རྟ་ཁ་སྒྱུར་་་
301



གོ་ར་ཚྭ་རྫོང་།
ཞོར་གྲི་གཅིག་བཏབ་པ་སྟག་ལྡེམ་གྱི་དབུ་ལ་ཐེབས་པས་ཁ་གཉིས་སུ་བཏང་ཞིང་་
རྟིང་མ་རན་ཚོད་ཀྱིས་རྟ་ཁ་གཡས་ཕྱོགས་སུ་བསྒྱུར་ཅིང་ཤོར། དཔའ་རྟུལ་
རྣམས་ཞལ་དཀར་རྩར་སོང་ནས་གྲུབ་པའི་རྒྱལ་མོའི་ཚེ་རིལ་སངས་རྒྱས་སྟོང་གི་་་
དབུ་ལོ་བཅས་བདུག་པས་ཉི་མ་ཤར་བ་ལྟར་བྱུང་། ང་ལ་ཅི་བྱུང་གསུང་། དེ་
ནས་རྟ་ལ་ཞོན་ཏེ་བྱང་དམག་མང་པོ་བཅོམ་པ་དང་། ཡང་གཡས་ཕྱོགས་ནས་
དུང་ཟླ་དང༌། སྟག་རི་སྲིད་པའི་གངས་སེང་གཉིས་སྟག་སྒར་ལ་བབས་ཏེ་སྟག་
གཟིག་དམག་བརྒྱ་ཙམ་མཚོན་ལ་དྲངས་ནས་བྱུང་བས། གནམ་ལྷའི་སེར་བ་ཡ་
མེད་གཙོས་གྱད་མི་ཁ་ཤས་ནས་གདོང་བླངས་པས། སྟག་རི་སྲིད་པའི་གངས་
སེང་དེས་ངར་བའི་སྒོ་ནས་རལ་གྲི་དམར་ཕྱར་ཕྱར་གྱིས་དགུང་དུ་ཕྱར་ཏེ་གླུ་འདི་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་ཉི་མའི་གུར་ཁང་ནས། །ལྷ་ཆེན་ཁྲོས་པ་འབར་བ་དབང་། །གོ་ར་
རྒྱལ་པོའི་དབུ་འཕང་བསྟོད། །བར་མ ཁྱེན་གློག་གི་གཞལ་ཡས་ནས། །ཧ་བ་
བདུད་བཙན་མྱུར་མགྱོགས་ཅན། །བུ་རྟའི་ཁ་འཛིན་རྒྱབ་བརྟེན་གྱིས། །གངས་
ཨ་ཡེར་ཤེལ་གུར་དཀར་མོ་དང༌། །མ་གཡེལ་མགུལ་ལྷ་མཆེད་བརྒྱད་བཅས། །
དེ་རིང་ཨ་བུའི་ཁ་འཛིན་མཛོད། །ས་འདི་ས་ངོ་མ་ཤེས་ན། །སྟག་གཟིག་སྙེ་མོ་
གཡུ་ཐང་ཟེར། །དེང་སང་བ ཤས་ར་དམར་པོ་རེད། །ང་འདྲ་ཁྱོད་ཀྱིས་མ་ཤེས་
ན། །གངས་ཨ་གཡེར་ར་བའི་ཁོང་སེང་ནས། །སྡེ་ཡར་ཆགས་གངས་ཤོག་བཅུ་
གཉིས་ནས། །སྦྲ་རི་ལུ་ཕྱུག་མོའི་ནང་བཅུད་དེ། །དཔའ་ངར་རྒོད་སྲིད་པའི་
གངས་སེང་ཟེར། །མཚོན་སྔོན་མོ་རང་དབང་ཐོབ་ལེ་ཡིན། །དེ་ནས་ཉོན་དང་
སྟག་བློན་བུ། །གངས་དཀར་མོའི་རི་ལ་ཕྱིན་པའི་དུས། །སེང་དཀར་མོའི་གདོང་
302



བྱང་བློན་གློག་ལྕམ་ཀླད་ཁྲག་གཏོར།
e
ལ་འཕྲད་ལེ་ཡོང་། །མགོ་གཡུ་རལ་མ་བླངས་དཔའ་བོ་མིན། །ནགས་ཙནྡ་ལོག་
ལ་འགྲོ་བའི་དུས། །སྟག་དམར་ཡག་གདོང་དང་འཕྲད་ལེ་ཡོང་། །ལུས་འཛུམ་
དྲུག་མ་བླངས་དཔའ་བོ་མིན། །སྒར་ཁྲ་མོའི་དཔུང་ལ་ཕྱིན་པའི་དུས། །བུ་
དཔའ་བོའི་གདོང་དང་འཕྲད་པས་ན། །མགོ་དར་འཕྲུ་མ་བླངས་དཔའ་བོ་མིན། །
ཁྲེལ་མེད་གླིང་གི་རྒྱལ་བློན་རྣམས། །དེ་སྔ་ཉི་མའི་ཕྱིན་ཆད་ལ། །རྒྱལ་ཕྲན་ཉམ་
ཆུང་བཅོམ་བཅོམ་དེ། །འདི་ལོ་བྱང་ལ་འགྲོ་ལེ་མིན། །མི་འགྲོ་རྩ་བ་བཤད་པ་
ན། །བྱང་མིའི་རྩལ་དྲུག་ཐོག་ལས་ངར། །བྱང་རྟའི་བང་ཤུགས་རླུང་ལས་མྱུར། །
བྱང་མཚོན་རྣོ་ངར་གཞན་ལས་ཆེ། །སྟོབས་ཆེན་གོ་ར་རྒྱལ་པོ་དེ། །ལེན་མེད་
འཆི་བདག་གཤིན་རྗེ་རེད། །སྟག་རི་དཔའ་བོའི་དཔུང་ཤུགས་དེ། །གནམ་
ལྕགས་ཐོག་གི་ཡ་བོ་ཡིན། །བྱང་དམག་བྱེ་མའི་དཔུང་ལས་མང་། །བྱང་ཡུལ་ལྷ་
སྲུང་བྱིན་རླབས་ཆེ། །གླིང་སྡུག་དཔུང་གི་ཅི་ལ་འགྲན། །དེ་རིང་ཞོགས་ཀྱི་རྟིང་
མ་ལ། །མི་རོ་བམ་ཐང་བཀྲམ་འདྲ་བྱས། །མི་ཁྲག་ཡུར་ཆུ་འབབ་འདྲ་བྱས། །
སྒར་ཤར་ནས་གཤག་ཅིང་ནུབ་ནས་ཕུད། །བརྒྱ་ཚོ་མང་པོ་མཚོན་ལ་དྲངས། །
སྟོང་ཚོ་མང་པོ་ཤི་བསད་བསྒོས། །ཡིན་ན་དཔའ་བོ་དེ་འདྲ་ཡིན། །ད་ལྟ་གདོང་
ཐུག་འཕྲུ་དམར་ཅན། །མགོ་ཁྲག་འཕྲོ་ཛ་རེ་མ་ཁུར་ན། །དཔའ་བོ་བཏེགས་པ་
དོན་རེ་ཆུང་། །
ཅེས་གླུ་དེ་ལྟར་བླངས་པ་དང་མཉམ་དུ། གནམ་ལྷའི་སེར་བ་ཡ་མེད་དེ་ང་
རྒྱལ་དྲག་ཏུ་འཁྲུག་ཏེ་དོམ་ནག་ཁྲག་གི་བཟི་འདྲ་ཞིག་བྱས་ཏེ། གདོང་ལ་བཅར་
ནས་གླུ་འདི་བླངས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཨ་བོན་བླ་མ་མཐུ་རྩལ་ཅན། །དེ་རིང་དཔའ་བོའི་ཁ་འཛིན་མཛོད། །བླ་རི་རྫོང་
303



གོ་ར་ཚྭ་རྫོང་།
ལྷ་དཀར་པོ་དང་། །ཡུལ་བདག་བྲེ་ལེ་སོག་དཀར་དང༌། །གད་པ་སོག་སྐྱ་རལ་
པ་མཁྱེན། །ས་འདི་སྟག་གཟིག་ནུབ་ཀྱི་ཡུལ། །སྙེ་མོ་གཡུ་ཐང་མིང་དུ་བཏགས། །
སྟག་སྒར་ཁྲ་མོའི་གཞི་དཀྱིལ་རེད། །ང་འདྲ་ཁྱོད་ཀྱིས་མ་ཤེས་ན། །ནུབ་སྟོང་སྡེ་
ལྔ་ཡི་དཔོན་པོ་ལ། །གནམ་ལྷའི་སེར་བ་ཡ་མེད་ཟེར། །སྟག་ལ་ཁྲ་མོ་ཚུན་ཆོད་
ནས། །བྱང་དམག་ཕབ་པའི་གཤེད་མ་ཡིན། །ཁྱོད་བྱང་མིའི་མ་ཤེས་ཡོད་ས་
མེད། །བྱང་མི་བྱིས་ཁྱུ་ཕྱུག་མོ་ལ། །སྒྲོ་གཤོག་ངོམ་པའི་ལྕགས་ཁྲ་ཡིན། །བྱང་
བློན་གླེན་པ་ལུག་གི་ཁྱུ། །ཤ་དམར་ཟ་བའི་སྤྱང་ཐང་ཡིན། །བྱང་དམག་རྒྱ་
མཚོའི་ཉ་མོ་ལ། །ལྕགས་ཀྱུ་ངར་མ་སྟག་བློན་ཡིན། །རང་སྒར་བཟུང་ནས་མི་
སྡོད་པར། །སྲོག་དམར་སྐྱེལ་ལེ་ག་ལ་ཡོང་། །མ་ངར་མ་ངར་ཕ་ཡི་བུ། །དམར་
ཡག་སྟག་གི་ཚང་སྒོ་ལ། །འདོ་བས་རྩེ་འགྲོས་ངོམ་ས་མེད། །ངོམ་ན་ཐོ་རུའི་
སྙིང་ཁྲག་འཕྲོ། །ཁྲ་ཡག་གཟིག་གི་སྒོ་དྲུང་ལ། །ནོར་སྲུང་ངར་སྒྲ་སྒྲོག་ས་མེད། །
སྒྲོག་ན་ཁྱི་ཁྲག་འཐུང་བས་ཟེར། །སྟག་གཟིག་རྒྱལ་པོའི་ས་ཆ་ལ། །དཔའ་བོས་
དཔུང་པ་ངོམ་ས་མེད། །ངོམ་ན་མགོ་འཕྲུ་ཤོར་ལེ་ཡོང་། །ད་ཙམ་རང་ཚོད་
ཟུངས་དང་དགའ། །ཁྱོད་དང་ང་རང་གཉིས་པོ་དེ། །མང་པོའི་ནང་ནས་སྐོས་
པའི་དགྲ། །ལས་རླུང་དྲག་པོས་དེད་ལེའི་བུ། །མ་སྡོད་གདོང་ལ་མཆོངས་ནས་
ཤོག །དཔའ་བོ་སུ་རེད་དེ་ནས་ལྟ། །ཁྱོད་རང་རྒྱལ་ན་དེ་རྒྱལ་གྱིས། །རྙིང་མ་
ཆོད་ནས་དཔའ་ཁ་ངོམ། །ང་རང་རྒྱལ་ན་ཡང་རྒྱལ་བྱེད། །རྟིང་མའི་མགོ་འཕྲུ་
ལེན་ནས་འགྲོ། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཤིང་སྟེང་དུ་མཆོངས་ཏེ་རལ་འགྲན་ཐུང་ཙམ་བྱས་་་
པས་གནམ་ལྷའི་གྲི་དེ་ཁོའི་ཕྲག་པ་ལ་ཐེབས་པས་བྲང་མདོ་བར་དམར་ཧར་གྱིས་
གཤག་པ་དང་ཁོ་ངར་ཆེན་གྱིས་ཤི་མ་ནུས་པར་ད་དུང་གནམ་ལྷ་ལ་གྲི་གཅིག་་་་
304



བྱང་བློན་གློག་ལྕམ་ཀླད་ཁྲག་གཏོར།
བཏབ་བྱུང་བས་ཁྲབ་གོས་ཧྲུག་གེར་བཏང་། དེ་ནས་གྱད་མི་ནམ་མཁའ་འབྲུག་
གྲགས་ནས་མདའ་གཅིག་འཕངས་པས་ཁོའི་རྟའི་བྲང་ཁ་ལ་ཐེབས་ཏེ་ཐལ་བ་་་་་
ཕྱུར་རེ་འགྱེལ་ཞིང་མི་རྟ་གཉིས་བསད་པ་དང་། ཤེལ་ལུང་དུང་ཟླ་ཡ་མེད་དེ་ང་
རྒྱལ་དྲག་པོ་གློ་བུར་དུ་ལང་ནས་དཔུང་པའི་ཤ་རྒོད་འཕགས་ཁྲག་གིས་ངོ་་་་་་་་་
མདངས་ལོག མིག་ནས་ཁྲག་ཆར་བབས་ཏེ་གནམ་ལྷའི་གདོང་དུ་ཀྲོང་ངེར་བུད་
དེ། སྒར་ཁྲ་མོ་དཀྲུག་པའི་གཡས་ཟུར་ནས། །འདྲ་མ་ཆགས་སྟག་ཕྲུག་ཧམ་པ་
ཅན། །དཔའ་ལས་དབང་རྫོགས་པའི་གངས་སེང་བུ། །ལུས་ཁྲག་འཕྲོ་རྫ་རིའི་
ཐང་ལ་འཕངས། །ལས་དེ་ལེན་མ་བླངས་དཔའ་བོ་མིན། །ཟེར་ཏེ་གླུ་འདི་ལྟར་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་ནམ་མཁའི་གཞི་དཀྱིལ་ནས། །ཁྲི་གདུགས་ཉི་མའི་གུར་ཁང་ནས། །
ལྷ་ཆེན་ཁྲོས་པ་འབར་བ་དབང་། །དཔུང་སྐྱ་མོའི་བྱུས་ལ་མ་གཟིགས་ན། །ཚེ་
གཏན་དུ་མཆོད་པ་དོན་མེད་རེད། །ས་འདི་སྟག་གཟིག་ཡུལ་གྱི་ས། །སྙེ་མོ་གཡུ་
ཡི་ཐང་ཆེན་ཟེར། །ང་འདྲ་གླིང་གིས་ལོས་རང་ཤེས། །བྱང་ཡུལ་སྐྱིད་པའི་
གཡང་རི་དེར། །འབྲས་མོའི་གཡུ་ལུང་སུམ་མདོ་ནས། །སྦྲ་རི་སྨུག་མོའི་ནང་
བཅུད་དེ། །ཡ་མེད་ཤེལ་ལུང་དུང་ཟླ་ཟེར། །གཡང་དཀར་ལུག་གི་སྲོག་བདག་
དེ། །ལ་ཁའི་སྤྱང་ཐང་སྔོན་མོ་ཡིན། །བྱིས་ཆུང་ཁྲ་མོའི་སྲོག་བདག་དེ། །ལྕགས་
ཀྱི་བྱ་ཁྲ་ཧོར་པ་ཡིན། །སྟག་གཟིག་དམག་གི་སྲོག་བདག་ལ། །ཤེལ་ལུང་དུང་ཟླ་
ཡ་མེད་ཟེར། །བསད་བསད་ཤ་ལ་རི་ཙམ་དང་། །འཕྲོག་འཕྲོག་ནོར་ལ་ཐང་
གང་བྱས། །ཨ་རྫི་སྟག་བློན་ཧམ་པ་ལ། །སྟག་རི་གངས་ལུ་སེང་ཆུང་དེ། །
དམར་བསད་ཁྲག་ལ་བསྒྲེས་ནས་བྱུང་། །ཤ་སྒབ་འཚོ་མི་དཔའ་བོ་དེ། །ཤེལ་
305



གོ་ར་ཚྭ་རྫོང་།
ལུང་དུང་ཟླ་ཡ་མེད་ཡོད། །དེ་ལན་དགུ་སྐོར་མ་བླངས་ན། །ཤི་ལེ་དེ་དང་ཅི་མི་
འདྲ། །ཁྲ་ཡག་རི་བཀྲ་གཟིག་གི་བུ། །ཁྱི་ཁྲག་མ་འཐུང་ཁྲ་ཡག་མིན། །ཨ་ཐང་
སྤྱང་མོ་རྒྱུགས་འདུར་མཁན། །ཤ་དམར་མ་ཟོས་སྤྱང་ཐང་མིན། །གླག་པོ་རོག་
ངོར་མཆུ་སྡེར་ཅན། །སྒལ་ལྤགས་མ་བ ཤུས་རྩལ་ཆེན་མིན། །ཤེལ་ལུང་དུང་ཟླ་
འཁོར་གསུམ་ཅན། །མགོ་འཕྲུ་མ་བླངས་དཔའ་བོ་མིན། །དེ་རིང་ཁྱོད་དང་ང་
རང་གཉིས། །གཅིག་ཤི་གཅིག་ལུས་མ་ཐུབ་བར། །ཁ་ཕར་ར་འཁོར་ན་དཔའ་
བོ་མིན། །ཁྱོད་རང་གོམ་གང་བཟུར་བས་ན། །མ་ངན་ཇོ་རུའི་ཤ་ནས་ཟོ། །
ཞལ་དཀར་ལྡན་པའི་ཁྲག་ནས་འཐུང༌། །ང་ཕྱིར་ལ་གོམ་གང་བྲོས་པས་ན། །
བྱང་ཡུལ་རྒྱལ་པོའི་ཞབས་རེ་འདྲེན། །དཔའ་བོ་འདུས་པའི་གླུད་ལ་སོང་། །
དཔའ་བོ་ད་མཆོངས་དུང་ཟླ་བུ། །རི་གཟར་རྦབ་རྒོད་འགྲིལ་འདྲ་གྱིས། །
མགྱོགས་པ་ད་རྒྱུགས་གསེར་ལྡན་རྟ། །བ སིལ་ལྡན་རླུང་དམར་འཕྱོ་འདྲ་གྱིས། །
རྣོན་པོ་ད་གཡུག་ཁྲག་འཐུང་གི། །འཆི་བདག་སྲོག་ལ་བབས་འདྲ་གྱིས། །གོ་ན་
རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་ཟེར་ཏེ་རྦབ་རྒོད་འགྲིལ་བ་བཞིན་བཅར་ཚར་ཏེ་རལ་འགྲན་ལན་་་་་་
གསུམ་བྱས་ཀྱང་ཁོ་འདུལ་བའི་དུས་ལ་མ་བབ་པས་ཅི་ཡང་མ་ཐུབ་ཁོས་གྲི་ལན་་་
གསུམ་པའི་ཐོག་ནས་གནམ་ལྷའི་ཕྲག་པ་གཡོན་པའི་གོང་ལ་ཐེབས་པས་དབང་་་་
ཐང་རྫོགས་པའི་སྟོབས་ཀྱིས་ནུ་མ་བར་དམར་ཧར་གྱིས་གཤག་པས་གནམ་ལྷས་་་
ངར་ཆེན་གྱིས་ཁོ་ལ་གྲི་གཅིག་བཏབ་པ་དཔུང་པའི་ཤ་འགྱིང་ལ་གྲི་རྨས་ཆེ་ཙམ་་་་
བྱུང༌། ཡང་ཁོས་གྲི་གཅིག་བཏབ་པས་དབུ་ཁ་གཉིས་སུ་བཏང་བས་ཆིབས་ལས་
ལྷུང་སྟེ་འདས། དེ་ཕྱོགས་ལ་ཡོད་པའི་སྟག་གཟིག་གི་གྱད་མི་དང་དམག་མང་
རྣམས་སྙིང་བཏོན་པ་ལྟར་གྱི་སྡུག་བསྔལ་གྱིས་ཤི་བ་མི་དགའ་རེ་བསམ་པའི་སྙིང་
306



བྱང་བློན་གློག་ལྕམ་ཀླད་ཁྲག་གཏོར།
སྟོབས་བསྐྱེད་དེ་ཁོ་ལ་མདའ་མཚོན་ཆར་ལྟར་ཕབ་ཀྱང་ཅི་ཡང་མ་ཐུབ། ཁོས་ཀི་
བསྭོ་བཏང་སྟེ་སྟག་དམག་བརྒྱ་ཙམ་མཚོན་ལ་དྲངས་ཤིང་ཡོད་པའི་སྐབས།
ཡང་ནུབ་ཕྱོགས་ནས་སྟོང་ཤོང་སྨུག་མོ་རྩེ་རྒྱལ་དཔུང་དང་བཅས་པ་སྟག་སྒར་ལ་་
བབས་ཏེ་འཕར་བས་ར་ཁྱུ་དཀྲུག་པ་ལྟ་བུས་སྟག་གཟིག་གི་དམག་ལྔ་བཅུ་ཙམ་་་་
ཕབ་ནས་བྱུང་བར། དེ་གར་ཡོད་པ་གྱད་མི་སྟག་རྒོད་ཁྲོམ་རྩེ། ཨ་རྒོད་བུ་ཡི་
མིག་དམར། སྟག་རོང་ཁྲོམ་ཚ་སྟག་མོ་བཅས་ནས་གདོང་བླངས་ཏེ་དྲག་མཚོན་
སྣ་ཚོགས་ཕབ་ཀྱང་ཁོ་ལ་མཚོན་མ་སོང་ཁོས་རལ་གྲི་དེ་རྔམ་སྟོབས་ཀྱིས་གཡུག་་་་
པས་ཁྲོམ་ཚའི་སྟག་མོ་ལ་ཐེབས་ཏེ་ཕྱེད་མར་གཤག་ཅིང་རྟ་ལས་ལྷུང་སྟེ་འདས།
ཡང་ཨ་རྒོད་མིག་དམར་གྱི་བྲང་ལ་རྩེ་ཤེད་ཀྱིས་རྨས་ཚབས་ཆེ་བར་བཏང་བས་རྟ་
ཁ་བསྐོར་བ་དང་ཡང་གཅིག་གཡུག་པས་གཞོག་ཧྲུལ་དུམ་དུ་འཕང་སྟེ་རྟ་ལས་་་་་
ལྷུང་། དེ་ནས་གྱད་མི་ཁྲོམ་རྩེ་དང་རལ་འགྲན་མང་པོ་བྱས་ཀྱང་སོ་སོར་མཚོན་
གྱིས་མ་ཆོད་པས། ཁོ་ང་རྒྱལ་དྲག་ཏུ་འཁྲུགས་ཏེ་རལ་གྲི་ཤུབས་ལ་དྲངས་ཤིང་
ཞགས་པ་གྲུ་ནས་ཕུད་དེ། ཀླད་ལ་ཕྱར་ནས་གླུ་འདི་ལྟར་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཁྲི་གདུགས་ཉི་མའི་གུར་ཁང་ནས། །ལྷ་ཆེན་ཐུགས་སྤྲུལ་འབར་བ་དབང་། །
བྱང་ཡུལ་རྒྱལ་པོའི་དབུ་འཕང་བསྟོད། །བར་སྣང་གློག་གི་གཞལ་ཡས་ནས། །
བདུད་བཙན་ཧ་བ་སྲོག་གི་བདག །རང་ཤོག་བུ་རྟའི་ཁ་འཛིན་གྱིས། །ཡུལ་ལྷ་
བྲག་དམར་ཟངས་ཡག་དང་། །བླ་རི་རྫ་སྟོད་འཕེན་ཕྱུག་བཅས། །དེ་རིང་
དཔའ་བོའི་ཁ་འཛིན་གྱིས། །མ་ཐུབ་དགྲ་བོ་ཨར་ལ་གཏོད། །ས་འདི་སྟག་
གཟིག་ནོར་གྱི་ས། །སྟག་གཟིག་སྙེ་མོ་གཡུ་ཐང་ཟེར། །རིང་པོ་རྣ་བས་ཐོས་པ་
ལས། །རྐང་ཆུང་འདོར་བ་ད་ལོ་ཙམ། །སྟག་སྒར་ཁྲ་མོའི་གཞི་དཀྱིལ་རེད། །ང་
307



གོ་ར་ཚྭ་རྫོང་།
འདྲ་བྱང་ཡུལ་སྐྱིད་པའི་ས། །དབྱར་ས་བར་ཐང་ར་བ་ནས། །སྦྲ་རི་སྨུག་མོའི་
ནང་བཅུད་དེར། །སྟོང་ཤོང་སྨུག་མོ་རྩེ་རྒྱལ་ཟེར། །ཕར་འགྲོ་དགྲ་ཡི་སྔོན་མ་
ཡིན། །ཀི་དི་རི་དགྲ་སྒར་བཤོལ་མི་ཡིན། །ཚུར་ཡོང་དམག་གི་རྗེས་མ་ཡིན། །
རུ་རྟིང་གྲུ་གུ་སྒྲིལ་མི་ཡིན། །དེ་ནས་ཉོན་དང་གྲོ་དཀར་སྐྱ། །ད་ནངས་ཉི་མའི་
གདོང་གང་ལ། །དཔའ་མེད་སྡར་མ་ཚོ་འགྲོས་ཀྱིས། །དཔའ་རྟུལ་མི་གསུམ་
གདོང་ལ་བྱུང་། །རལ་གྲི་ངར་མའི་སོ་བར་ནས། །སྟག་བློན་མི་གཉིས་མགོ་ལག་
ཕྲལ། །མགོ་འཕྲུ་རྟ་ཁྲབ་འཁོར་གསུམ་བཅས། །སྒ་སྲབ་ཤ་ལེ་རོལ་དུ་ཁྲིད། །
གཟུགས་ཕུང་མགོ་མེད་ཐང་ལ་འཕང་། །བྱ་ཁྱི་གཉིས་ཀྱི་ཁ་ཟས་བྱིན། །ཁྲ་ཆུང་
མིག་གིས་མ་མཐོང་ངམ། །ད་རུང་རྒད་མདོག་ཤ་རེ་ཚ། །ལུག་ཆུང་སྲོག་ལ་མ་
འཕང་ན། །སྤྱང་མོས་སྡིག་ལ་འཛེམ་ལེ་མིན། །ཉ་མོ་འགྱུར་ལ་མཁས་ཞན་འདྲ། །
ལྕགས་ཀྱུའི་སོ་ལ་རྣོ་འདུག་མེད། །བྱིས་ཆུང་ཚང་ལ་མ་ཆགས་ན། །ལྕགས་ཁྲའི་
སྡེར་མ་བཏང་ལྷོད་མེད། །དཔའ་རྟུལ་རང་ཚོད་མ་བཟུང་ན། །སྟག་རིའི་དཔའ་
ལ་བ ཏང་ལྷོད་མེད། །བྲག་སྟོད་བྱ་རྒྱལ་རྒོད་པོ་དེས། །བྲག་རྫོང་མཐོ་བའི་རང་
སྣང་དེས། །བར་སྣང་ཁམས་ནས་ཡེ་རེ་རེ། །དེ་ཡན་ཐོག་མདའ་ངར་མ་ཡོད། །
བྲག་དཀར་ཐལ་ཕུང་བཟོ་བའི་དུས། བྲག་དཀར་མཐོ་ཡང་དེ་ཟོ་ཁ། །རྒྱ་
མཚོའི་ཉ་ཆེན་ཡོལ་མོ་དེས། །ཆུ་ཀླུང་ཆེ་བའི་རང་སྣང་དེས། །མཚོ་མོའི་མཐའ་
ནས་ཡ་ལ་ལ། །དེ་ཡན་རྒྱ་མཚོའི་གྲུ་གཟིངས་དེས། །ཉ་མོ་རྒྱ་ནས་འཛིན་པའི་
དུས། །རྒྱ་མཚོ་ཆེ་ཡང་དེ་ཟ་ཁ། །སྟག་བློན་སྡར་མའི་དཔའ་མདོག་དེ། །གླིང་
ཡུལ་ཆེ་བའི་རང་སྣང་དེས། །ངར་མདོག་གདོང་ལ་ཏ་ལ་ལ། །དེ་ཡན་བྱང་མི་
རྒོད་པོ་ཡོད། །མགོ་སྐེ་རལ་གྲིས་ཕྲལ་བའི་དུས། །གླིང་དཀར་ཆེ་ཡང་དེ་ཟོ་ཁ། །
སྟག་རོང་སྟག་གཟིག་བཙན་སྡེབ་དེས། །དགྲ་དཔུང་འཇོམས་ལུགས་ཅི་འདྲ་
308



བྱང་བློན་གློག་ལྕམ་ཀླད་ཁྲག་གཏོར།
བྱས། །འདོ་བ་སྔོ་ཁྲ་རླུང་ལྡེམ་དེ། །མགྱོགས་དར་ལེན་ལུགས་ཅི་འདྲ་བྱས། །
སྟག་རོང་རྐུན་པོའི་གྲོགས་པོ་དེ། །གྲོགས་བཟང་ངོ་ཨེ་བསམ་སྟག་བློན་བུ། །
རྒྱུགས་རྟ་སྔོ་ཁྲ་རླུང་ལྡེམ་དེ། །བང་མགྱོགས་འདུག་ཨི་བསམ་སྟག་གཟིག་བློན། །
བྱང་ཡུལ་གོ་ར་རྒྱལ་པོ་དེ། །ཟ་ཆོག་འདུག་ཨི་བསམ་སྟག་གཟིག་བློན། །རྟ་འདོ་
བ་བརྐུས་པའི་དེ་ལན་ལ། །ལྷུ་ཆེན་རེ་ལ་གྱད་ཆེན་རེ། །ལྷུ་ཆུང་རེ་ལ་རྒྱུད་ཆུང་
རེ། །སྤུ་ཉག་མ་རེ་ལ་དམག་མི་རེ། །དེ་ལན་བྱང་གིས་འཕྲོད་ནས་ཡོད། །
དགའ་དོ་བསམ་ཀ་སྡུག་དོ་བ སམ། །གནའ་མི་བོད་ཀྱི་གཏམ་དཔེ་ལ། །སྡེ་ཡུལ་
གཉིས་དཀྲུག་མི་རྐུན་པོ་ཡིན། །བུ་མཐུན་གཉིས་དཀྲུག་མི་མནའ་མ་ཡིན། །སྤང་
ཤོག་གཉིས་དཀྲུག་མི་ཨ་བྲ་ཟེར། །གཏམ་དེ་བས་བདེན་ཅིག་ག་ལ་ཡོད། །དོ་
དགོང་ཉི་མ་ཕྱི་དྲོ་ལ། །ཁྱོད་དང་ང་གཉིས་ཡང་འགྲན་བྱེད། །མདའ་མདུང་
མཚོན་ཁ་འགྲན་རྒྱུ་མིན། །བསད་བསད་ཞེ་ཁ་ལོག་ནས་བྱུང་། །དེ་རིང་མི་
བསད་ཚེ་ཐར་བཏང༌། །བྱང་ཡུལ་གཤིན་རྗེའི་ས་ཆ་ལ། །ཞགས་སྐྱེན་པོའི་རང་
དབང་ཐོབ་ལེ་དེ། །བུ་ང་འདྲའི་གོང་ལ་ཡོང་བསམ་མེད། །ཐར་མེད་བདུད་ཀྱི་
ལག་ལ་ཚུད། །སྟག་བློན་ཁྱི་བཞིན་མ་ཁྲིད་ན། །སྟོང་ཤོང་ཤི་བའི་རོ་དང་འདྲ། །
གཏམ་གོ་ནས་ཨེ་བྱུང་གྲོ་དཀར་སྐྱ། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་
འགྲེལ་བ་མེད། །
ཅེས་གླུ་དེ་ལྟར་བླངས་ཤིང་ཞགས་པ་དེ་གློག་གི་རྣམ་པ་ལྟར་འཕངས་བྱུང་་་
བས་ལྕགས་ཀྱུ་གྱད་མིའི་སོག་ཕྲག་ལ་ཐེབས་ཏེ་འཐེན་པས་གྱད་མིས་ངར་ཆེན་་་་
གྱིས་རལ་གྲི་ལན་གསུམ་གཡུགས་ཀྱང་མ་ཆོད་པར་མི་རྟ་གཉིས་འཁྱོར་ལྡེམ་ལྡེམ་་་
གྱིས་རྗེས་བཞིན་ཁྲིད་པས་དེར་ཡོད་གྲལ་ནས་ཞལ་དཀར་ལྡན་པ། གྱད་མི་ཨ་
རྒོད་མིག་དམར་བཅས་ནས་ཉེ་བཅར་གྱིས་གྲི་མང་པོ་བཏབ་ཀྱང་ཁོའི་ཞགས་པ་་་
309



གོ་ར་ཚྭ་རྫོང་།
དེ་ཟངས་རི་འབར་བའི་འཕྲུལ་ཞགས་ཡིན་པས་མ་ཆོད་ཅིང་རྗེས་བཞིན་ཁྲིད།
ཡང་དེའི་དུས་སུ་བྱང་བློན་གློག་ལྕམ་འཕར་མ་དཔུང་དང་བཅས་པ་སྟག་སྒར་དུ་་
མཆོངས་ཤིང༌། སྟག་གཟིག་གི་དམག་འཕྲུ་དམར་ཅན་ལ་ཕྱེད་ཉིས་བརྒྱ་ཙམ་
ཕབ་སྟེ་སྤྱང་མོས་ལུག་ཁྱུ་དཀྲུག་པ་ལྟར་བྱུང་བས། དེ་ཕྱོགས་ཡོད་པ་གླང་ཆེན་
ནམ་མཁའི་ཐོག་བཟུང་། སྟག་རོང་ཁྲོ་རྒྱལ་བེར་དམར། སྟག་རོང་སྟག་ཕྲུག་
འབུམ་པ་གསུམ་ནས་གདོང་བླངས་ནས་རལ་འགྲན་མང་པོ་བྱས་པས། ཁོས་
རལ་གྲི་དེ་སྟག་ཕྲུག་ལ་ཐེབས་ཏེ་ཁྲག་དམར་ཤར་ཤར་གྱིས་རྟ་ལས་ལྷུང་སྟེ་འདས།
གླང་ཆེན་དང་བེར་དམར་གཉིས་ལ་ལན་དུ་མ་བཏབ་ཀྱང་མཚོན་གྱིས་མ་ཆོད། །
ཕར་ཡང་གྲི་མང་པོ་བཏབ་ཀྱང་ཁོ་འདུལ་བའི་དུས་ལ་མ་བབ་པས་མཚོན་མ་་་་་
བླངས། དེ་ནས་ཁོའི་བསམ་པར་མི་འདི་གཉིས་ལ་མཚོན་མི་འགྲོ་བ་འདྲ། དེ་
བས་རྟིང་མ་དམག་དཔུང་ནས་གཅོད་ན་དགའ་བསམ་སྟེ་རྟ་ཁ་གཡས་ལ་བསྒྱུར་་་
ཏེ་དམག་ཁྲོད་དུ་ཤོར་ནས་དམག་མང་པོ་མཚོན་ལ་དྲངས་ནས་བྱུང་བ་དང་། །
གྱད་མི་དཔལ་འབར་བཀྲ་ཤིས་དེས་གདོང་བླངས་ཏེ་མདའ་ལྟོང་སྤྲད་ཅིང་། ཡ་
ཁོ་རེ་གློག་ལྕམ་སྡར་མའི་བུ། །ཁྱོད་དཔའ་བོར་ཚོད་འཛིན་མེད་པས་ན། །ང་
ཕམ་པོར་སྡོད་པའི་མི་ཞིག་མིན། །དོན་མ་ནོར་ང་ཡི་གླུ་ལ་ཉོན། །ཟེར་ནས་གླུ་
འདི་ལྟར་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནམ་ལྷ་འབྲུག་ཞོན་སྟག་གཟིག་ལྷ། །བླ་རི་རྫོང་ལྷ་སྟག་གཟིག་ལྷ། །ཡུལ་བདག་
བྲེ་ལེ་སོག་དཀར་དང་། །གད་པ་སོག་སྐྱ་རལ་པ་བཅས། །བུ་རྟའི་ཁ་འཛིན་རྒྱབ་
རྟེན་གྱིས། །ས་འདིའི་ས་ངོ་མ་ཤེས་ན། །སྟག་གཟིག་སྙེ་མོ་གཡུ་ཐང་ཟེར། །ང་
འདྲ་ཁྱོད་ཀྱིས་མ་ཤེས་ན། །སྟག་གཟིག་ནུབ་ཀྱི་ས་ཆ་ནས། །མཁར་མི་འགྱུར་
310



བྱང་བློན་གློག་ལྕམ་ཀླད་ཁྲག་གཏོར།།
རག་མ་དགུ་རྫོང་ནས། །གྱད་མི་དཔལ་འབར་བཀྲ་ཤིས་ཟེར། །མདའ་ཉག་ཕྲན་
གྲུབ་པ་ཐོབ་ལེ་ཡིན། །དེ་ནས་ཉོན་དང་གློག་ལྕམ་བུ། །སྟག་སྒར་ཁྲ་མོ་ཁྲག་
བཞིན་དཀྲུག །སྟག་ཕྲུག་སྔོན་མོའི་མཚོན་ལ་དྲངས། །ད་རུང་ཚོད་འཛིན་མེད་
ལེའི་བུ། །བཤད་ན་འདྲ་མ་འདི་འདྲ་འདུག །བྲག་སྟོད་བྱ་རྒྱལ་རྒོད་པོ་དེ། །
ལྡིང་ཚོད་སྟོབས་དང་མ་བསྟུན་ན། །དེ་ཡན་རླུང་ཆེན་སྤུ་གྲི་ཡོད། །གཤོག་དྲུག་
ཡོད་བསམ་ཡིད་ལ་མེད། །ནགས་སྟོད་རྒྱ་སྟག་ངར་མ་དེ། །རྔམ་ཚོད་ལམ་དང་
མ་བསྟུན་ན། །དེ་ཡན་ས་མདའ་ངར་མ་ཡོད། །འཛུམ་དྲུག་ཡོད་བསམ་ཡིད་ལ་
མེད། །རྒྱ་མཚོའི་ཉ་ཆེན་ཡོལ་མོ་དེ། །འགྱུར་ཚོད་ཆབ་དང་མ་བསྟུན་ན། །དེ་
ཡན་ལྕགས་ཀྱུ་ངར་མ་ཡོད། །གསེར་གཤོག་ཡོད་བསམ་ཡིད་ལ་མེད། །བྱང་ཡུལ་
ཇག་པའི་དཔུང་ཚོགས་དེ། །དཔའ་ཚོད་དཔུང་དང་མ་བསྟུན་ན། །དེ་ཡན་གྱད་
མི་དཔལ་འབར་ཡོད། །མགོ་འཕྲུ་ནོམ་ལ་ཤོར་ལེ་ཡོང་། །རྒོད་རྒོད་རང་ཚོད་མ་
ཟིན་ནས། །བྱང་ཡུལ་དཔུང་དམག་ནུབ་ལ་བབས། །ཤི་བསད་གཉིས་ལ་ཕྱེད་མ་
བྱས། །དེ་རྐྱེན་ཅིག་འཕུང་གཉིས་ལན་དེས། །གླིང་དམག་སྟག་ཐང་མདོ་ལ་
བབས། །ཚོ་གཉིས་དཔུང་གི་ཁ་བར་ནས། །བྱང་སྒར་ཕྱེད་མེད་རླུང་ལ་བསྐུར། །
སང་ཉིན་ཞོགས་ཀྱི་དང་པོ་ལ། །ར་གསུམ་འབུམ་དམག་ཁྲ་མོ་དེས། །བྱང་སྒར་
ཨ་ལུང་བཞིན་དུ་བསྐོར། །སྐྱེས་པའི་མི་དེ་མཚོན་ལ་སྦྱར། །སྒར་ཆུང་ཡུ་མེད་རྩ་
བརླག་བཏང་། །གུར་ཡར་ཕུབ་ཐམས་ཅད་རལ་ཤན་བྱེད། །མི་རོས་རྩིག་པ་རྒྱག་
ལེ་བྱེད། །མི་ཁྲག་ཡུལ་ཆུ་འབབ་ལེ་གཉིས། །སྒར་ཤུལ་སྟོང་ལ་བསྒྱུར་ལེ་གསུམ། །
མ་བྱས་སྟག་བློན་ག་ལ་སྡོད། །དེ་རིང་ཁྱོད་དང་ང་རང་གཉིས། །དང་པོ་ནག་
ཕྲག་མདའ་ལ་འགྲན། །སྨྱུག་སྐྱ་སྐར་མདའ་ཆད་ཆད་བྱེད། །བར་དུ་ཁྲ་རིང་
མདུང་ཁ་བཀྱེ། །མདུང་མོ་སྦྲུལ་ནག་འཁྱུག་འཁྱུག་བྱེད། །གསུམ་པ་ངར་མ་
311



གོ་ར་ཚྭ་རྫོང་།
-
-
-
མཚོན་ལ་འགྲན། །ངར་ལ་གློག་དམར་ཤར་ཤར་བྱེད། །བཞི་པ་རྩལ་ཆེན་དཔུང་
ལ་འགྲན། །སྟག་སེང་དཔའ་བོའི་ངར་འཐབ་བྱེད། །དཔའ་བོ་སུ་རེད་དེ་ནས་ལྟ།
གཏམ་མང་པོ་བཤད་ནས་དགོས་པ་མེད། ། །
ཅེས་གླུ་དེ་ལྟར་བླངས་ཤིང་མདའ་དེ་ལྡིར་སྒྲ་བཅས་འཕངས་པས་ཁོའི་སྙིང་
ཁར་ཐེབས་ཀྱང་འདུལ་བའི་དུས་ལ་མ་བབ་པས་ཅི་ཡང་མ་གནོད། ཁོས་ཀྱང་
མདའ་ཞིག་འཕངས་པ་རྒྱུད་མིའི་བྲང་ལ་ཐེབས་པ་མཚོན་གྱིས་མ་ཆོད། དེ་ནས་
མདུང་འགྲན་ལན་མང་བྱས་ཀྱང་འདྲ་མཉམ་ལས་དབྱེར་མ་ཆོད་པས། སོ་སོས་
རལ་གྲི་ཤུབས་ནས་ཕྱུང་སྟེ་ལན་གསུམ་རེ་འདེབས་རེས་བྱས་ཀྱང་དབྱེར་མ་ཆོད། །
དེ་ནས་གྱད་མི་དེས་ཕྱིར་འགྱེད་མེད་པར་རལ་གྲི་ཤུབས་ལ་དྲངས་ཏེ་ཁྲབ་ཆེན་་་་
སྦར་འཛིང་བྱས་པས་གཉིས་ཀ་རྟ་ལས་ལྷུང་སྟེ་ཐང་འཛིང་རང་ལ་ཐུག་པར་གྱུར་་་
མི་སྟོབས་ཆེ་ཙམ་གྱིས་གློག་ལྕམ་འོག་ཏུ་ཚུད་པ་ལྟར་བྱུང་བས་ཁོས་གློ་རྐང་བསྣུན་
པས་གྱད་མིའི་ལྟོ་བ་ལ་ཐེབས་པས་ལས་དབང་རྫོགས་ཤིང་རྒྱུ་མ་ཐང་དུ་དྲུད་དེ་་་་
བྱུང་བར། གློག་ལྕམ་རྟ་ལ་ཞོན་ཏེ་དམག་ཁྲོད་དུ་རྒྱུགས་ཏེ་མི་མང་པོ་བཅོམ་
ཞིང་འཁྲུག་འཁྲུག་ལོང་ལོང་གི་སྐབས། གླང་ཆེན་ནམ་མཁས་རལ་གྲིས་བྱང་
དམག་སུམ་ཅུ་ཙམ་ཕབ་པས། སྟག་རི་འཐེང་རི་བ་ཨ་རྒོད་ནས་གདོང་བླངས་ཏེ་
རལ་འགྲན་ཐུང་ཙམ་བྱས་པས་གླང་ཆེན་གྱི་རལ་གྲི་དེ་ཁོའི་ལྟག་པ་ལ་ཐེབས་ཏེ་་་
རྟ་ལས་ལྷུང་། དེ་ནས་བྱང་མི་རྣམས་ཀྱིས་ཤར་ལྷོ་ནུབ་བྱང་གི་སྟག་སྒར་
དཀྲུགས་ཏེ། དམག་མང་པོ་བཅོམ་ཞིང་སྟག་གཟིག་གི་སྒར་སུམ་ཆ་ཙམ་གཏོར་
ནས་གུར་དང་ཀ་ཅའི་རིགས་བྱང་མིས་ཧམ་ཐོབ་བྱེད་བཞིན། ད་དུང་ཡང་ཚོད་
འཛིན་མེད་པར་སྟག་སྒར་དེ་ཧ་ཅང་དཀྲུག་ཆེ་བའི་སྟོབས་ཀྱིས་དམག་དཔུང་་་་་་
ཡང་ལ་བྲོས་ལུང་བྲོས་སོང་བ་རྒྱལ་པོས་མཁྱེན་ཏེ་སྲུང་འཁོར་སྒོམ་ཞིང་སྡིགས་་་་་
312



བྱང་བློན་གློག་ལྕམ་ཀླད་ཁྲག་གཏོར།
མཛུབ་མཛད་པས། སྟག་སྒར་དེར་སྐྱེས་བུ་གོ་ཁྲབ་ཅན་གྱི་ལྷ་དམག་རྣམས་
མངོན་སུམ་གྱིས་ཆས་ཏེ་གནམ་ས་རི་བྲག་ཡང་ཉིལ་སོང་བསམ་པའི་སྣང་བ་ཤར་་
ནས། བྱང་བློན་གཡུ་འབྲུག་ནས་དཔའ་ཁ་རན་ཚོད་ཀྱིས་དམག་ཕྱིར་འཐེན་
པའི་བརྡ་བཅས་སྒར་ཕྱིར་བུད་དེ་རང་སྒར་ལ་ལོག སྟག་གཟིག་དམག་རྣམས་
ཀྱང་སྒར་དུ་འཛོམས་ཏེ་བལྟས་པས་སྟག་དམག་ཉིས་སྟོང་ཙམ་ཤོར་བ་དང་རྨས་་་
པ་ལྔ་བརྒྱ་ཙམ་བྱུང་འདུག བྱང་དམག་ཀྱང་སུམ་བརྒྱ་ཙམ་བསད་འདུག་པ་
བཅས་ཀྱི་ཕུང་པོ་རྣམས་མར་འབབ་འབྲི་ཆུ་ལ་གཡུག གཡས་རུའི་རུ་འདྲེན་
གནམ་ལྷ་ཤོར་བ་དང༌། སྟག་ཕྲུག་རྒྱུད་མི་བཅས་གྱད་པོ་སྟོབས་ཆེན་མང་པོ་
ཤོར་བས་འགྱོད་ཙུག་ཙུག་ཏུ་གནས། བྱང་དམག་རྣམས་སྒར་ལ་འབྱོར་ཏེ་སོ་
སོའི་རྟིང་མ་བླངས་པའི་ལོ་རྒྱུས་རྣམས་གསུང་གླེང་མང་པོ་བྱས་ཏེ་ལུགས་དང་
མཐུན་པའི་དཔའ་དར་གཞན་མཚུངས་བྲལ་བར་མཛད་དེ་གནས། གྱད་མི་
བཟུང་བ་ཁྲོམ་རྩེ་ཡང་ཕྱི་བ ཀྱིག་ཨ་ལུང་ནང་བཀྱིག་གྲུ་གུ་སྦྲེལ་འདྲ་བྱས་ཏེ་གྲལ་་་་
གྱི་མདོར་ཕུར་པ་ཞིག་བརྡབ་སྟེ་དེ་ལ་ཁྱི་བསྐོར་བ་ལྟར་བྱས། དམག་མང་ནས་
མདའ་མཚོན་སྣ་ཚོགས་ཐོགས་ཏེ་སྡིགས་མོ་རེ་བྱས་ཀྱང་ཁོ་ཞེད་པའི་ཉམས་སྣང་
མེད་པར་ཨམ་ག ཙིགས་ཐམ་ཐམ་ལས་བཟང་ངན་ཚིག་གཅིག་ཀྱང་མ་བཤད་ནས་
གནས། དེ་ནས་བློན་གཡུ་འབྲུག་ནས་འོ་ན་སྟག་གཟིག་གི་རྒྱུད་མི་ཁྱོད་རང་ནས།
སྟག་གླིང་གི་བྱ་བ་དེ་སྔོན་རྟ་ལྔ་བརྐུས་ནས་བཟུང་། ད་བར་གནས་ཚུལ་འགྲོ་
སྡོད་སོགས་གང་བྱས་ཀྱི་གཏམ་དྲང་པོར་བཤད་ཅིང་། ཕྱིན་ཆད་བྱང་ཡུལ་རྒྱལ་
པོའི་ཆོས་ལ་ཕན་པའི་གཏམ་དང་བློ་སེམས་འགྱུར་བ་མེད་པའི་མནའ་དཔང་་་་་་
ཚུགས་དང་མི་བསད་པར་སྲོག་ལས་ཐར་པར་བྱེད་དོ་ཅི་དགར་བཏང་། གལ་
སྲིད་གཡོ་རྫུན་མགོ་བསྐོར་སོགས་མདོར་ན་མི་མཐུན་པ་ཕྲ་མོ་བྱུང་ཚེ། ད་ལྟ་
313



གོ་ར་ཚྭ་རྫོང༌།
1
，
སྲོག་སྙིང་དམར་འདོན་མི་བྱས་རེ་ཞེས་སྡིགས་མོ་བྱེད་པའི་གླུ་ཞིག་ཡོད་ཀྱང་ཉོབ་་
ཆེ་བས་མ་བཀོད་ཅིང་། གྱད་མི་ནས་རེ་ཞིག་ཅི་ཡང་མ་སྨྲས་པར་ཁ་རོག་བསྡད་
པས་གློག་ལྕམ་གཙོས་སྟག་རི་རྣམས་ནས་སྡིགས་མོ་སྙིང་ལ་མ་ཐུག་ཙམ་རེ་བྱས་་་
པས། ཁོས་འོ་ན་འདིར་བཞུགས་བྱང་གི་བློན་པོ་རྣམས་ཉོན་དང་། ང་བཙོན་པ་
ལག་མགོ་ཙམ་ལ་ཆེ་གཏམ་དང་སྙན་གཏམ་བཤད་ཅི་དགོས། བྱང་གླིང་རྩོད་པ་
ཨམ་ཞིག་ཡོད་ཟེར་ནས་ལྷ་ལུང་ནང་ལ་འདྲེ་ལག་གི་དཔེ་ལྟར་བྱང་ཡུལ་གྱི་དམག་
བྱེ་མ་ལས་མང་བ་ཆུ་ལས་རིང་བ་ཞིག་ཕབ་ནས་སྟག་གཟིག་ཡུལ་གྱི་གཅེས་པའི་་
མི་བསད་བསགས་པའི་རྒྱུ་འཕྲོག་སྟེ། བྱ་བ་འདི་བྱས་པ་ཡིན་མོད། གླིང་སྟག་
གཉིས་ནས་དགྲ་ཚུར་བྱུང་ལ་དེ་ལན་བྱས་པ་མ་གཏོགས་མེད་པ་ཤེས་བཞིན་ལ།
ང་ནས་བྱུས་འདི་བྱས་དང་འདི་བྱེད་བཤད་དགོས་པ་ཡང་མེད། བཤད་རྒྱུ་ཡང་
མེད་བྱང་ཡུལ་གྱི་རྒོལ་བ་ལ་དེ་ལན་སྔར་ཡང་བྱས། ད་ཡང་བྱེད་པ་མ་གཏོགས།
འཛམ་གླིང་གེ་སར་རྒྱལ་པོས་ཁྱོད་བྱང་མི་ཙམ་ལ་མགོ་སྒུར་ཕྱག་འཚལ་ཅི་ལ་ཐུག་
ཀྱང་བྱེད་རེ་བྲལ་བར། ང་མི་གཅིག་པུ་བཙོན་པ་ལག་མགོ་ཙམ་ཞིག་བསད་ཀྱང་
ཅི་མི་འགྱོད་ཟེར་བ་ལས་གཞན་ཚིག་གཅིག་ཀྱང་མ་བཤད། དེ་ནས་བྱང་བློན་ཁ་
ཤས་ནས་ཁོས་ད་དུང་ཡང་བྱང་གླིང་ལ་རྒྱའི་གཏམ་འདྲ་བ་ལས་དྲིས་པའི་གཏམ་་
ལན་མེད་པར་སྲོག་སྙིང་དམར་འདོན་བྱེད་དགོས་ཟེར་ཏེ་གསོད་གྲབས་བྱས་་་་་་
ཀྱང་། བློན་གཡུ་འབྲུག་དང་དུང་ཟླ་གཉིས་ནས་གསོད་མ་བཅུག དེ་ནས་
བཙོན་ཁང་དུ་བཅུག་སྟེ་ཟས་ལྟོ་སྤྲད་ཅིང་བཙོན་སྲུང་སོགས་དོ་དམ་བཞག ཉི་
མ་དེའི་དུས་སུ་རྒྱལ་པོ་ཆེན་པོ་ལྷ་གུར་དུ་བཞུགས་སྐབས། ཨ་ཁ་བྱང་གླིང་
འཁྲུག་ནས་ད་བར་ལུང་བསྟན་ཡང་མ་བྱུང་ཞིང་བྱང་མི་འདི་རྣམས་དཔའ་རྩལ་་་
ཆེ་བ་གཞན་དང་མི་འདྲ། ཁ་སང་སྟག་གཟིག་དམག་ལ་ཡང་གཡུལ་ཉེས་དེ་ཙམ་
314



བྱང་བློན་གློག་ལྕམ་ཀླད་ཁྲག་གཏོར།
བྱུང༌། ད་ཞག་གྲངས་ཀྱང་མང་པོ་ཐལ་བས་ལྷ་ལ་མནོལ་གྲིབ་ཕོག་པ་ཨི་ཡིན་
དགོངས་ཏེ་ཅུང་ཟད་ཐུགས་མུག་པ་ལྟར་བཞུགས་ནས་ཡོད་ཅིང་ནམ་གྱི་སྨད་ལ་་་
ཅུང་གཟིམས་པ་ལྟར་ཡོད་པའི་ཚེ་སྙན་གྱི་དབང་པོའི་དྲུང་དུ་སྒྲ་མི་འདྲ་བ་མང་་་་
པོ་བྱུང་བ་ཅི་ཡིན་དགོངས་ཏེ་ཡར་ནམ་མཁའ་ལ་གཟིགས་པས། མདུན་གྱི་ནམ་
མཁའ་ཡངས་པའི་གུར་ཁང་ནས་འཇའ་མི་འདྲ་བ་མང་པོ་ཤར་བའི་ཀློང་ནས་ཨ་་
ནེ་གནམ་སྨན་དཀར་མོ་དེ་སེང་གེ་དཀར་མོ་གཡུ་ཡི་རལ་པ་ཅན་ལ་ཆིབས་ཤིང་
འཁོར་དུ་རང་མདོག་འདྲ་མིན་སྣ་ཚོགས་ཀྱིས་བསྐོར་ཅིང་རིན་པོ་ཆེའི་རྒྱན་དང་་་
དར་ཟབ་ལྷབ་ལྷུབ་ཏུ་གསོལ་ཞིང་རུས་པའི་རྒྱན་གྱིས་སྤྲས་པ། ཕྱག་གཡས་ཌཱ་མ་
རུ་ཁྲོལ་ཞིང་གཡོན་དངུལ་དཀར་དྲིལ་བུ་སྐུ་རྐེད་ལ་བརྟེན་པ་ཞལ་འཛུམ་་་་་་་་་
མདངས་དང་ལྡན་པ་ཞིག་སྤྲིན་དཀར་པོ་དར་ཐག་བརྐྱང་པ་ལྟ་བུ་ཞིག་ནར་གྱིས་་
བྱུང་བའི་སྟེང་ནས་ཇེ་ཉེར་ཕེབས་ཏེ་ལུང་བསྟན་གྱི་མགུར་མ་འདི་བྱ་ཁུ་བྱུག་རྒྱང་
ནས་གྲགས་པ་ལྟར་གསུངས་སོ། །
ཨོཾ་མ་ཎི་པདྨེ་ཧཱུཾ། ན་མོ་གུ་རུ་དྷེ་ཝ་ཌཱཀི་ཡེ། ཆོས་ཧཱུྃ་ཧིམ་ཎི་པདྨེ་ཧཱུྃ།
ཆོས་སྐུ་ལོངས་སྐུ་སྤྲུལ་སྐུ་གསུམ། །སྐུ་གསུམ་རྒྱལ་བའི་ལྷ་ལ་འདུད། །བདག་
དང་འགྲོ་བ་སེམས་ཅན་རྣམས། །ལམ་རྫོགས་བྱང་ཐོབ་པར་བྱིན་གྱིས་རློབས། །
ས་འདི་སྟག་གཟིག་སྙེ་མོ་ཐང་། །འབུམ་དམག་ཁྲ་མོའི་གཞི་དཀྱིལ་ནས། །ལྷ་
གུར་དཀར་མོའི་ནང་རོལ་རེད། །ང་འདྲ་ང་ངོ་མ་ཤེས་ན། །བྱང་ཤར་གཉིས་ཀྱི་
ས་མཚམས་ནས། །མུ་ལེ་མཐིང་མཚོའི་མངའ་བདག་མོ། །སྲིད་པ་གསུམ་ལ་
དབང་བསྒྱུར་མ། །མ་གཅིག་རྒྱལ་མོ་རེ་མ་ཏི། །རྒྱལ་པོའི་སྲུང་མ་ནེ་ནེ་མོ། །ཨ་
ནེ་གནམ་སྨན་དཀར་མོ་ཟེར། །ལུང་བསྟན་གསལ་འདེབས་བྱེད་མི་ཡིན། །རྒྱལ་
པོ་མ ཁྱེན་ལྔའི་མངའ་བདག་ལ། །ལུང་བསྟན་གསལ་འདེབས་མི་དགོས་ཀྱང་། །
315



གོ་ར་ཚྭ་རྫོང་།
གུ་རུ་པདྨ་ཀ་ར་ཡིས། །མ་འོངས་འགྲོ་བའི་དོན་སླད་དུ། །རྫོང་ཆེན་རེ་ལ་
གཏེར་ཆེན་རེ། །རྫོང་ཆུང་རེ་ལ་གཏེར་ཕྲན་རེ། །མཐའ་འདུལ་ཡང་འདུལ་རྩ་
བརྒྱད་ལ། །བསྒོ་བའི་གཉེར་ཁ་མང་པོ་གཏད། །རེ་རེ་བཞིན་དུ་འདོན་པའི་
དུས། །དུས་བབ་གནད་རྣམས་མ་ཞུས་ན། །སངས་རྒྱས་གོང་མའི་བཀའ་ལས་
འགལ། །རྒྱལ་པོ་ཐུགས་ཀྱི་ཞེ་རེ་ཁྲེལ། །དེ་ཕྱིར་ཨ་ནེ་གནམ་སྨན་དང་། །རྩྭ་
འགོའི་ཟིལ་པ་མ་ཡལ་གོང་། །ཁྱི་མགོའི་བ་མོ་མ་ཡལ་གོང་། །རྒྱལ་པོའི་ཟར་ཇ་
མ་གསོལ་གོང་། །སེམས་ཉིད་རིག་པའི་རྟ་ལ་ཞོན། །བུམ་ཆེན་རླུང་གི་གཤོག་པ་
སྤྲད། །བདེ་སྟོང་གསལ་བའི་སྤྲིན་གྱི་དབུས། །སྣང་སྟོང་ནམ་མཁའ་འགྲིམ་ནས་
ཡོང་། །སྐྱེ་མེད་འགྲོ་བའི་དོན་སླད་དུ། །འགགས་མེད་ལུང་གི་བདེན་བརྗོད་
དེས། །ཅི་ཡང་ཤར་བའི་སྣང་ངོར་ནས། །ལེ་ལོ་སྙོམས་ལས་སྤངས་ནས་སུ། །
ཡེངས་མེད་བརྩོན་པའི་རིགས་དྲུག་དོན། །སྙིང་རྗེས་ཕན་སེམས་བྱམས་པའི་
ངག །གོང་མ་ལྷ་ཡི་ལུང་བསྟན་དེ། །རྒྱལ་པོ་ཁྱོད་ལ་ད་རེས་ཞུ། །དེ་སྔ་ཉི་མ་
ཡན་ཆོད་ལ། །རྟིང་མའི་ལྟད་མོ་མིག་གི་རྒྱན། །དགྲ་འདུལ་དཔའ་རྟགས་མ་
ངོམ་མེད། །བྱང་མཐའ་མེད་གོ་ར་རྒྱལ་པོ་དེ། །དབང་ཐང་ཉི་ཟླ་གཉིས་ལས་
མཐོ། །དཔའ་རྩལ་དམར་ཡག་སྟག་ལས་ཆེ། །ངར་རྒོད་བྲེ་སེ་འབྲོང་ལས་ཆེ། །
མྱུར་མགྱོགས་བསེར་མ་རླུང་ལས་མྱུར། །ཕོ་རེ་རེས་གདོང་ལེན་ཡོང་ས་མེད། །
མ་ཟད་ཐོག་རི་སྤུན་གསུམ་དེ། །ཁྲོས་ན་བདུད་པོའི་ཨ་ཡ་བྱེད། །གཡུག་ན་ཐར་
མེད་གཤིན་རྗེའི་ཁྲམ། །རྒྱུགས་ན་ཟིན་མེད་བསེར་མ་རླུང་། །གདོང་ཐུག་གསོན་
ལ་མི་མངགས་ཡོང་། །གོང་མ་ལྷ་ཡི་སྡོང་གྲོགས་དང་། །རྒྱལ་པོའི་སྲུང་བའི་
བྱིན་རླབས་བཅས། །གླིང་དཀར་ཆག་གྲུམ་ཉུང་ནས་ཐལ། །དེ་ནས་རྒྱལ་པོ་རིན་
པོ་ཆེ། །ནམ་མཁའ་གཡུ་འབྲུག་སྔོན་མོ་དེས། །འབྲས་དྲུག་སེར་བ་དཔུང་ལ་
316



བྱང་བློན་གློག་ལྕམ་ཀླད་ཁྲག་གཏོར།
བརྫང་། །ལྷོ་རོང་འགྲིམ་པའི་དུས་ལ་བབ། །ཐོག་མར་བྲག་རི་མ་གཏོར་ན། །
རོང་ཆེན་བསྒྲོད་ལམ་འཕྲང་གིས་བཀག །ནགས་མའི་རྒྱ་སྟག་ཁྲ་བོ་དེས། །སྡེར་
བཞི་ཙནྡ་ནགས་དང་བསྡེབ། །རྒྱ་ཤོད་འགྲིམ་པའི་དུས་ལ་བབ། །ཁ་དུང་སོ་
མཆེ་བ་མ་ངོམ་ན། །ལུས་འཛུམ་ངོམ་པ་དཀའ་མོ་ཡོད། །གླིང་དཀར་བརྒྱུད་
ཅུའི་དམག་དཔུང་དེས། །རྟིང་མ་གཅོད་ཅིང་དམག་སྣ་དྲངས། །བྱང་ཡུལ་
བསྒྲོད་པའི་དུས་ལ་བབ། །ཐོག་མར་ཚུར་ཆས་མ་བཏུལ་ན། །བྱང་ཡུལ་བསྒྲོད་
པ་ཁག་པོ་ཡོད། །དེ་བས་འདི་འདྲ་བྱས་ན་བསམ། །འདི་ཟླའི་ཚེས་པ་བཅུ་
དགུའི་ཉིན། །བྱང་ཡུལ་དག་སྒར་གཏོར་ན་བསམ། །རུ་གཉིས་དཔའ་རྟུལ་ཁས་
ལེན་དཔུང་། །དུས་དང་ཆུ་ཚོད་མ་འགྱང་བར། །ཕྱོགས་དང་ཕྱོགས་མཚམས་
དམག་གིས་བསྐོར། །ཆག་མེད་དྲི་ཟའི་གྲོང་ལྟར་གྱིས། །དཔའ་བོ་གང་བྱུང་མགོ་
སྐེ་ཕྲོལ། །དམག་མང་བྱེ་རི་ཐང་ལ་བསྙལ། །འབབ་ཆུ་སྔོན་མོ་ཁྲག་ལ་བསྒྱུར། །
བྱང་བློན་གཡུ་འབྲུག་དགྲ་འདུལ་དང་། །ཤེལ་ལུང་དུང་ཟླ་ཡ་མེད་གཉིས། །
སང་ཉིན་གླིང་གིས་ཐུབ་ལེ་མིན། །རེ་ཞིག་བྱང་ལ་ཤོར་ནས་འགྲོ། །དེ་འཕྲོས་
དམག་དཔུང་ཡུ་མེད་གྱིས། །དེ་ནས་ཚེས་པ་བཅོ་ལྔ་ལ། །མ་འདུག་བྱང་ལ་ཆས་
རྒྱུ་གྱིས། །ས་དང་ལམ་གྱི་བསྒྲོད་ལུགས་གཅིག །ལ་དང་ལུང་པའི་ཆགས་ཚུལ་
གཉིས། །བླ་གནས་གཅན་གཟན་འདུལ་ལུགས་སོགས། །མཁའ་འགྲོའི་ལུང་
བསྟན་ཡང་ཡང་ཡོད། །དེ་ཚོ་རྒྱལ་པོའི་ཐུགས་ལ་ཞོག །
ཅེས་ལུང་བསྟན་གྱི་མགུར་མ་དེ་ལྟར་བཀའ་སྩལ་ཏེ་འཇའ་ཡལ་བ་ལྟར་མི་་་
སྣང་བར་གྱུར། དེ་ནས་ཉི་མ་དེའི་ཕྱི་ཉིན་བྱང་གླིང་གཉིས་དགྲ་མལ་གསོས་ནས་
ཡོད་པར། གླིང་གི་རྒྱལ་བློན་རྣམས་ནས་ལུང་བསྟན་བྱུང་ལུགས་ཀྱི་བཀའ་གྲོས་
མང་པོ་གནང་སྟེ། ལྷ་སྲས་ཀྱི་སྒར་ལ་ཡང་ལུང་བསྟན་བྱུང་ལུགས་དང་དགྲ་སྒར་
317



གོ་ར་ཚྭ་རྫོང་།
གཏོར་དགོས་པའི་བཀའ་ཁྱབ་བཅས་བང་མི་བཏང་། བྱང་དཔུང་ནས་སྟག་
གཟིག་ཡུལ་ལ་འབྱོར་བའི་ལོ་རྒྱུས་དང་། བར་དུ་གཡུལ་སྤྲད་ལུགས། ཐ་མ་གླིང་
དཔུང་འབྱོར་ལུགས་སོགས་ཞུ་བ་བང་མི་རིམ་པ་གསུམ་བཏང་། དེ་ནས་སྟག་
སྒར་དུ་རྟིང་མ་ཆོད་པའི་དགའ་ཚོར་ངང་གནས། བློན་གཡུ་འབྲུག་ནས་འོ་ན་
སང་གཞེས་གང་རུང་སྟག་གཟིག་གི་དམག་དཔུང་ཤོར་བའི་ཤ་ལན་འདྲ་མི་ཡོང་་་
བའི་ངེས་པ་མེད་པས་ཤོག་སོ་སོ་ནས་སྟབས་མ་ཆག་པར་རྟིང་མ་མི་ཞན་པ་ལེན་
དགོས་ཞེས་ཟེར། ཐམས་ཅད་ནས་རང་རང་ཤོག་ནས་དཔའ་ཁ་མི་ཤོར་བ་བྱེད་
ཟེར་ཁས་བླངས་ཏེ་གནས། དེ་ཡི་དུས་ཕར་དགྲ་ཚུར་གཤེད་མེད་པར་ཞག་ཤས་
གནས། ཉི་མ་དེའི་ཕྱི་ཉིན་གཟའ་སྐར་འཕྲོད་སྦྱོར་དགེ་བའི་ཉིན་མོའི་ནམ་སྨད།
སྐར་མ་སྨེ་བདུན་དེ་ལེགས་ལྡན་དྲག་པོ་ལྕགས་ཀྱི་འཁོར་ལོས་འཐེན་པའི་དུས་སུ་་
རྒྱལ་པོའི་ཤོག་གི་དམག་དཔུང་དེའི་རུ་སྣ་འདན་མས་དྲངས་ཤིང་བྱང་སྒར་ལ་་་་
ཆས་པ་དང༌། རྒྱལ་སྲས་ཤོག་གི་དཔའ་རྟུལ་རྣམས་ཀྱི་རུ་སྣ་ཤན་པས་ཁྲིད་ཅིང་
གཤར་ཏེ། ཕྱོགས་གཉིས་ཀྱི་ལ་སྲུང་བྱང་དམག་དཔུང་ཁག་གཉིས་དེ་གཏོར་
ན ས་གཅིག་ཀྱང་མ་ཤོར་བར་བསད་རྨས་བཟུང་གསུམ་ཀྱིས་མེད་པར་བཟོས་ཏེ།
བྱང་སྒར་དེ་ཨ་ལུང་བཞིན་དུ་བསྐོར་ནས། མདའ་མཚོན་སེར་བ་འབེབས་
འབེབས། རྒྱོབ་སོད་འབྲུག་སྒྲ་གྲགས་གྲགས། ཀི་སྒྲ་དབྱར་རྔ་ལྡིར་ལྡིར་བྱས་ཏེ་
བྱང་དམག་རྣམས་ཆག་ཉིལ་དུ་བཏང་ནས་བྱུང་བ་དང་། བྱང་དམག་རྣམས་
ཀྱང་བློན་གཡུ་འབྲུག་གིས་ངག་བཀོད་ལྟར་གོ་ཁྲབ་གྱོན་ཏེ་བསྒུག་ར་དང་འཐབ་་་
ར་བཟུང་སྟེ་འཇིང་ཆོག་ཡོད་པ་མདའ་མང་པོ་འཕང་ནས་བྱུང་བ་ཕྱོགས་སོ་སོ་་་་
ནས་ལན་སྤྲད་དེ་གཡུལ་འགྲན་ཇ་ཡུན་གཉིས་ཙམ་བྱས་པས་ཕྱི་ནས་གླིང་དམག་་་་
མང་པོ་བཀྲོངས། ནང་ནས་བྱང་དམག་ཆག་གྲུམ་བསམ་གྱིས་མི་ཁྱབ་པར་བྱས་
318



བྱང་བློན་གློག་ལྕམ་ཀླད་ཁྲག་གཏོར།
ཏེ་ནམ་མ་གསལ་བར། བྱང་སྒར་གྱི་ཤར་ཕྱོགས་ནས་བཀའ་བློན་ཆེན་པོ་འདན་
མ་གཙོ་བོར་གྱུར་པའི་དཔའ་རྟུལ་ཉེར་བཞི་པོས་སྒྲ་འགྱུར་གྱི་འགྱུར་ཤར་རེ་རི་་་་་
གཟར་ནས་རྦབ་རྒོད་འགྲིལ་བ་བཞིན་གྱིས་བྱང་སྒར་དེ་ཁྲག་གཞོང་དཀྲུག་པ་་་་་་
ལྟར་དམག་ལྔ་བརྒྱ་ཙམ་མཚོན་ལ་དྲངས་ནས་བྱུང་བ་དེ་གར་ཡོད་པའི་སྟག་རི་་་
གློག་ལྕམ་འཕར་མ་གཙོས་སྟག་རི་ལྔ་ནས་གདོང་བླངས་ཤིང་གླིང་དམག་བརྒྱ་་་་་
ཙམ་མཚོན་ལ་དྲངས་ནས་བྱུང་བར། ལྷོ་རྒོད། བྱ་ཆེན། དངུལ་རྒོད་ལྷ་བུ་
གསུམ་ནས་གདོང་བླངས་ཏེ་རལ་འགྲན་བྱས་སྐབས། ལྷ་རྒོད་ཀྱིས་གྲི་ལན་
གསུམ་བཏབ་ཀྱང་འདུལ་སྐལ་མེད་པས་ཅི་ཡང་མ་ཐུབ། གློག་ལྕམ་གྱི་གྲི་དེ་སྟག་
རོང་དངུལ་རྒོད་ལྷ་བུ་ལ་ཐེབས་པས་ཁྲག་དམར་ཤར་ཤར་གྱིས་ཆིབས་ལས་ལྟུང་་་་
སྟེ་འདས། དེ་ནས་བྱ་ཆེན་ལྷ་རྒོད་གཉིས་ནས་ཞགས་རེ་བཏབ་པས་ཁོའི་སྐེ་
དཔུང་ལ་ཐེབས་ཏེ་འཐེན་པས་ཁོས་ངར་ཆེན་གྱིས་རལ་གྲི་དེ་ཀླད་ལ་བསྐོར་ཏེ་་་་
བཏབ་པས་ཞགས་གཉིས་དུས་གཅིག་ལ་བཅད་དེ་སྟེང་དུ་མཆོངས་ཏེ་རལ་ཁ་་་་་
འགྲན་པས་ཕུན་ཚུན་ཁྲབ་གོས་ཧྲུག་གེར་བཏང་བ་ལས་གནོད་མ་འཁྲུག དེ་
ནས་ཁོས་བྱ་ཆེན་གྱི་རྟ་ལ་གྲི་གཅིག་བཏབ་པས་མགོ་དུམ་མེར་འཕང་ཞིང་ཐལ་བ་
ཕྱུར་རེ་འགྱེལ་བ་དང་། སོག་བློན་གནམ་ལྷ། མི་ཆེན་ཆོས་མཆོག སོག་ཡན་
ཐུབ་བུ་ཡི་ཁེར་སྐྱེས་གསུམ་ནས་དཔུང་རོགས་བྱས་ཏེ་རལ་ཁ་འགྲན་པས། སོག་
ཡན་ཐུབ་བུ་ལ་གྲི་གཅིག་བཏབ་བྱུང་བ་རྩིབ་མ་སྒོ་ཕྱེས་པ་ལྟར་བྱས་ཏེ་རྟ་ལས་་་་
ལྷུང་སྟེ་འདས། གནམ་ལྷ། ལྷ་རྒོད། ཆོས་མཆོག་གསུམ་རལ་གྲི་ཤུབས་ལ་
བཙུད་དེ་སྟེང་དུ་མཆོངས་པས་ཁོས་མི་གསུམ་གྱི་དཔུང་ཡ་མི་འོང་བསམ་སྟེ་རྟ་ཁ་
གཡས་ཕྱོགས་སུ་བསྒྱུར་ཏེ་འདན་མའི་དམག་གཡུ་འཕྲུ་ཅན་ཉི་ཤུ་ཙམ་མཚོན་ལ་་་
དྲངས་ནས་བྱུང་བ་འདན་བློན་བཙན་བདུད་ངོ་དམར་ནས་གདོང་བླངས་ཏེ་་་་་་
319



གོ་ར་ཚྭ་རྫོང་།
མདའ་གཅིག་འཕངས་པ་ཁོའི་བྲང་ལ་ཐེབས་པས་ཁྲབ་གོས་གཏོར་བ་ལས་མ་་་་་
གནོད། ཁོ་ང་རྒྱལ་འཁྲུགས་ཏེ་སྟེང་དུ་མཆོངས་ཏེ་གྲི་གཅིག་བཏབ་པས་ལམ་
ཞོར་དུ་བཀྲོངས་ཏེ་ཤར་རྒྱག་གིས་བྱུང་བ། ཁྲི་གཅེས་འདན་མ་བསམ་འགྲུབ་
དེས་མཐོང་བས་ང་རྒྱལ་དྲག་པོ་གློ་བུར་དུ་ལང་སྟེ་རྒྱ་སྟག་ཁྲག་གིས་བཟི་བ་ལྟར་་་་
མི་ཕོ་སྔོན་པོ་ནམ་མཁའི་མདོག་རྟ་ཕོ་སྔོན་པོ་ཁུ་བྱུག་མདོག་འཕྲུ་སྔོན་པོ་དགུང་་་་
ལ་རེག་པ་ཞིག་བཙུག་སྟེ་མི་མིན་ཀླུ་བདུད་ཀྱི་ཕོ་ཉ་ལས་སུ་ཆས་ལྟར་ཁོའི་གདོང་་་་
དུ་ཀྲོང་ངེར་བྱུང་བས། ཁོས་འདན་མ་ཡིན་པར་ཤེས་ཏེ་དེ་རིང་ཉི་མའི་གདོང་
གང་ལ་ཁོ་དང་ང་གཉིས་གཅིག་ཤི་གཅིག་ལུས་ཤིག་མ་བྱུང་བར་ཁ་ཕྱིར་མི་འཁོར་
བའི་ཞེ་མནའ་སྐྱེས་ཏེ། གཟིག་མོ་ཁྲག་གིས་ངོམ་པ་ལྟར་བྱས་ང་རྒྱལ་བཟོད་མེད་
ཀྱི་དུག་ཆུ་ཁོལ་ཏེ་རྔམ་སྟབས་ཀྱིས་གདོང་དུ་ཐོན་ཏེ་རལ་གྲི་ལ་ཁྲག་གི་ངོམ་་་་ས་
ཆགས་པ་དེ་བེར་གྱི་ཕུ་དུང་ལ་ཕྱིས་ཕྱིས་བྱས་ཏེ་ཕྲག་ལ་གཟར་ཞིང་དཔའ་བོའི་་་་
དགྲ་ཤ་ཟ་བའི་བྱང་གླུ་ཤ་ཟ་ཁྲག་འཐུང་གི་ངག་རྟ་ལ་དྲངས་ཤིང་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་མཐོ་བའི་གཞལ་ཡས་ན། །ཁྲི་གདུགས་ཉི་མའི་གུར་ཁྱིམ་ནས། །ལྷ་
ཆེན་ཁྲོས་པ་འབར་བ་དབང་། །སྡང་དགྲའི་དོན་སྙིང་ཞལ་དུ་བཞེས། །བར་
སྣང་གློག་གི་ཀློང་དཀྱིལ་ནས། །སྒོ་སྲུང་ཧ་བ་སྲོག་གི་བདག །དགྲ་བོའི་ཤ་ཁྲག་
རྔམ་ཟས་གྱིས། །ཨ་གཡེལ་ཤེལ་གུར་དཀར་མོ་དང༌། །བྲག་དམར་ཟངས་ཡག་
དགྲ་རྒོད་བཅས། །ཁ་འཛིན་ཡོད་ན་ལ་མོ་བྱོན། །མེད་ན་མཆོད་པ་དོན་མེད་
རེད། །ས་འདི་བྱང་སྟག་གཉིས་ཀྱི་མཚམས། །ན་བ་སྟག་བཀྲ་གོང་མ་རེད། །ང་
འདྲ་ཁྱོད་ཀྱིས་མ་ཤེས་ན། །རྟ་དེད་ར་མདའ་སོང་ཚུན་ནས། །གླིང་ལ་འགྲན་
འགྲན་བཤད་ཚོད་མེད། །འདན་མ་གཡུ་ལྷ་ཤན་པ་གསུམ། །དཔའ་ལ་དུང་སྐྱོང་
320



བྱང་བློན་གློག་ལྕམ་ཀླད་ཁྲག་གཏོར།
I
རྨེ་རུ་བཅས། །རྒོད་པོ་ཅི་ཡོད་བྱང་མིས་ཤེས། །དཔའ་ཚད་དཔུང་པ་མ་སྡུར་
མེད། །རྒྱུགས་ཚད་འདོ་བས་མ་ཟིན་མེད། །མི་རེས་དཔའ་བོའི་གླུ་རེ་བླངས། །
རྟ་རེས་མགྱོགས་པའི་བང་རེ་གཤིབ། །མཚོན་རེས་རྣོ་བའི་རྟགས་རེ་བཞག །
ཐང་དཀར་རྒོད་པོའི་གཤོག་རྩལ་དེས། །གནམ་འཕང་ཨེ་ཆོད་ཁྱུང་གིས་ཤེས། །
ཁྲ་ཡག་གཟིག་གི་མཆོངས་རྩལ་ལ། །སྟོབས་རྩལ་ཅི་ཡོད་སྟག་གིས་ཤེས། །ཉ་
ཆེན་ཡོལ་མོའི་འཁྱུག་རྩལ་ལ། །མགྱོགས་མྱུར་ཅི་ཡོད་སྲམ་གྱིས་ཤེས། །གླིང་
དཀར་དཔའ་རྟུལ་དཔུང་པ་ལ། །སྟོབས་ནུས་ཅི་ཡོད་ཨ་ཕོས་ཤེས། །ཉམ་ཆུང་
རྒྱལ་ཕྲན་བཅོམ་བཅོམ་དེ། །བྱང་ཡུལ་རྒྱལ་ལ་འགྲོ་ལེ་མིན། །རི་དྭགས་གཡུང་
དྭགས་བསད་བསད་དེ། །ཁོ་མོ་འབྲོང་ལ་འགྲོ་ལེ་མིན། །འདོ་ཕྲུག་རྟ་ཕོ་གཤོར་
གཤོར་དེ། །ཁ་དཀར་རྐྱང་ལ་འགྲོ་ལེ་མིན། །རྒྱལ་དགུའི་རུ་འདྲེན་གསོད་གསོད་
དེ། །གློག་ལྕམ་ང་ལ་འགྲོ་ལེ་མིན། །ད་ནས་གླིང་རྒན་འདན་མ་བློན། །རྨ་
ཁམས་གླིང་དང་བྱང་ཡུལ་རྒྱལ། །སྔ་འགྲས་མེད་པའི་ད་འཁོན་འདི། །མ་ངན་
ཇོ་རུའི་གཡོ་འཕྲུལ་དང་། །སྟག་རོང་ཕུང་འདྲེའི་རྐུ་སྣ་བཅས། །བྱང་གླིང་མི་རྟ་
ཕྱེད་མ་བྱུང་། །འགྱོད་པ་མེད་པ་བྱང་མི་རེད། །རང་རྒྱུ་ཤོར་བའི་རྩ་བ་རེད། །
ཁ་སང་ཉི་མའི་གོང་རོལ་ལ། །སྟག་གཟིག་སྒར་ལ་བྱང་དམག་ཆས། །གྱད་པོ་མི་
བདུན་མགོ་ལག་ཕྲལ། །སྟག་སྒར་ཁྲ་མོ་ཁྲག་ལ་བསྒྲེས། །མགོ་མེད་རོ་ཡིས་བམ་
ཐང་བཀྲམ། །ཡུལ་ཆུ་སྔོན་མོ་ཁྲག་ལ་བསྒྱུར། །བྱ་རྒོད་ཞག་ལ་སྒོ་ཉལ་བྱས། །
མར་འབབ་འབྲི་ཆུ་རོ་ཡིས་འགག །གུར་ཡར་ཕུབ་ཐམས་ཅད་རལ་ཤན་བརྒྱབ། །
བསགས་པའི་རྒྱུ་ལ་ཧབ་ཐོབ་བྱས། །སྒར་ཤུལ་དྲི་ཟས་གླུ་དབྱངས་ལེན། །སྤྱང་
ཐང་ཤ་ཡིས་ཕོ་བ་ལོག །བྲོས་པའི་རྐང་རྗེས་ལ་ལུང་ཁེངས། །སྟག་བློན་ཞལ་
དཀར་རྟ་ལས་ཕབ། །ཚོར་བྱེད་དབང་པོའི་ལམ་ལྔ་འགག །གྱད་པོ་སྟོབས་ཆེན་
321
-
-
-



གོ་ར་ཚྭ་རྫོང་།
ཁྲོམ་རྩེ་བུ། །སྟོང་ཤོང་དཔོན་གྱིས་ཞུགས་ལ་བཀུག །བྱང་སྒར་ནང་ལ་བཤད་
སྦྱང་བྱས། །ཡན་ལག་ཕྱོགས་བཞི་ཐང་ལ་རྒྱང་། །ཕྱི་ལྤགས་བཤུས་ནས་ནང་
ཁྲོལ་ཕྱུང་། །སྡར་སྐད་དུ་འབོད་ལ་ལུང་ཁེངས། །ཡིན་ན་བྱང་མི་དེ་འདྲ་ཡིན། །
གངས་དཀར་ཧོབ་ཀྱིས་གཤག་མི་ལ། །སེང་གེ་དཀར་མོའི་སྟོབས་རྩལ་དགོས། །
མེད་ན་གངས་རི་ཤོག་ལེ་མིན། །རོང་ཆེན་ནགས་ཀླུང་གཤག་མི་ལ། །དམར་
ཡག་སྟག་གི་མཆོངས་རྩལ་དགོས། །མེད་ན་རོང་ཆེན་ཤོག་ལེ་མིན། །ཁྲ་ཡག་རྫ་
ལམ་གཅོད་མི་ལ། །བྲེ་སེ་འབྲོང་གི་རྨིག་པ་དགོས། །མེད་ན་རྫ་སྒོ་ཕྱེ་ལེ་མིན། །
བྱང་ཡུལ་དཔུང་རྒོད་གཤག་མི་ལ། །སྲོག་མེད་ལྕགས་ཀྱི་བུ་ཆུང་དགོས། །མེད་
ན་བྱང་མི་ཤོག་ལེ་མིན། །དྲུག་ཅུའི་མི་རྒན་ཤ་རེ་ཚ། །འདན་མ་བྱང་ཁྲ་རྒོད་རེ་
བྲོ། །སྔོན་པོ་ལྕགས་མདོག་སྙིང་རེ་རྗེ། །མ་རྒས་གཞོན་ལ་བབ་པའི་དུས། །རྒྱལ་
བྱུས་བདེ་བ་མ་ཐོན་ཟེར། །རྒས་ནས་ཤི་ལ་ཐུག་པའི་དུས། །གླིང་དཀར་བྱུས་ལ་
ཕན་རྒྱུ་ཆུང་། །གཞོན་སོ་དཀར་མི་རྒྱུ་ཟོས་ཟོས་ནས། །རྒས་འབྱུང་གཞི་གུད་
ཀྱང་ཟ་སེམས་འཁྲུགས། །ཁྱོད་མི་རྒན་ཤི་ལ་མ་འཚེར་ན། །དཔའ་ང་འདྲའི་
གདོང་ལ་མཆོངས་ནས་ཤོག །མདའ་རྒྱང་འཕེན་གླིང་དཀར་ཝ་མོའི་བུ། །གྲི་
རྩལ་གཡུག་བྱང་མི་དཔའ་བོའི་ལུགས། །གཡུག་གཅིག་གོང་ནས་མགོ་ལག་ལེན། །
མགོ་འཕྲུ་ཁྲབ་རྨོག་རྟ་ལ་གདམ། །སྒ་སྲབ་ཤར་རེ་རོལ་དུ་ཁྲིད། །དེ་བྱས་དཔའ་
ཁ་ཨ་ཕོས་ལེན། །དེ་ཐོན་འགྱོད་པ་གླིང་རུས་གྱིས། །མ་ཟད་ཚུར་ཆས་གླིང་
དཀར་དམག །མི་གཅིག་མངག་ན་རོ་དང་འདྲ། །ཁྱོད་རང་ཡིད་ལ་དེ་ལྟར་
ཞོག ། །
ཅེས་གླུ་དེ་ལྟར་བླངས་ནས་རྒྱུགས་ཚད་པའི་སྐབས། བློན་ཆེན་འདན་མ་
བྱང་ཁྲ་དེས་གཞུ་ཆུང་དཀར་མོ་འཐེན་སྐྱིད་ཀྱི་ནང་དུ་ལྷ་མདའ་ལྕགས་ནག་ལེབ་་
322



བྱང་བློན་གློག་ལྕམ་ཀླད་ཁྲག་གཏོར།།
རྒན་དེ་བཞག་སྟེ་ཞེ་སྡང་གི་མེ་རི་ལ་ང་རྒྱལ་གྱི་དུད་པ་འཐུལ་ལེ་ཞིག་བྱས་ཏེ་ན་་་
རེ། སྒར་ཁྲ་མོ་བཅོམ་པའི་ཁ་བར་ན། །དཔའ་ཧམ་ཆེན་གློག་ལྕམ་སྡར་མའི་བུ། །
ཡིད་མ་ཡེངས་རིག་པ་ང་ལ་གཏོད། །གཏམ་དྲང་དོན་ཡིན་ལུགས་འདི་འདྲ་ཡོད།།
ཕོ་འདྲ་གཉིས་འཁྲུག་པའི་ཁ་བར་ནས། །གཏམ་འདྲི་ལོང་འཐབ་ལོང་གཉིས་ཀ་
ཡོད། །ཟེར་ཏེ་མདའ་བསྐུལ་གྱི་གླུ་འདི་ཐ་ལའི་དྲུག་འགྱུར་ལ་དྲངས་པ་འདི་
ལྟར་རོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བླ་མ་ཡི་དམ་དཀོན་མཆོག་གསུམ། །དུས་མི་འབྲལ་སྤྱི་བོའི་རྒྱན་ལ་
བཞུགས། །ཤར་རྒྱ་གར་གདན་ས་གོང་མ་ནས། །མགོན་ས་ར་ཧ་ལ་གསོལ་བ་
འདེབས། །མ་འགྲོ་དྲུག་ཡོངས་ལ་ཐུགས་རྗེས་བཟུང༌། །ས་འདིའི་ས་ངོ་མ་ཤེས་
ན། །ནུབ་སྟག་གཟིག་ན་བཀྲ་གོང་མ་རེད། །བྱང་ཨ་ཡན་ཇག་པའི་བཤས་ར་
རེད། །ང་འདྲ་ང་ངོ་མ་ཤེས་ན། །རྒྱ་གར་ཤར་གྱི་གནས་མཆོག་ནས། །ལྷ་ས་ར་
ཧ་པའི་རྣམ་སྤྲུལ་ལ། །མིང་བོས་ན་འདན་མ་བྱང་ཁྲ་ཟེར། །ཤར་སྒོ་སྲུང་བའི་
གྲུབ་ཆེན་ཡིན། །སྣང་བ་དགྲ་ཡི་གཉའ་གནོན་ཡིན། །ཕར་འགྲོའི་སྔོན་མ་འདན་
མ་ཡིན། །ཚུར་ཡོང་རྗེས་མ་འདན་མ་ཡིན། །མདའ་ཉག་ཕྲན་གྲུབ་པ་ཐོབ་པའི་
བུ། །ང་འདན་མའི་གོང་ལ་སུ་ཡང་མེད། །དེ་ནས་ཉོན་དང་གློག་ལྕམ་བུ། །
གླིང་དཀར་ཡུལ་དང་བྱང་ཡུལ་གཉིས། །སྔ་འགྲས་མེད་པའི་ད་འཁོན་འདི། །
བྱང་ཡུལ་རྒྱལ་པོ ས་ཉོས་ལེ་རེད། །ཉོས་ནས་ད་ལོ་ཐུབ་ལེ་རེད། །རྐུ་ལ་ཚོད་
བཙུག་བྱང་གིས་བྱས། །ཉ་ལ་སྦར་བཟུང་གོ་རས་བྱས། །གླིང་དཀར་ཁྲ་མོའི་
དམག་དཔུང་དེ། །རྨི་ལིའི་ཡུལ་ལ་ཆས་ལམ་ན། །བྱང་དཔུང་གླིང་ལ་དྲངས་ལེ་
རེད། །གླིང་དམག་ལྷོ་ནས་འཁོར་ལེ་དང༌། །བྱང་དཔུང་གླིང་ལ་ཐོན་ལེ་གཉིས། །
323



གོ་ར་ཚྭ་རྫོང་།
བྱང་གླིང་སྟག་ཁའི་ལ་ནས་འཕྲད། །བཤད་ཀྱང་མ་གྲོལ་གཡུལ་ལ་འགྲན། །སྔར་
མ་སྟོང་ཁྲི་གློག་ལྕམ་གཉིས། །ཕྱི་ལྟས་མེད་པ་བྱང་ལ་བྲོས། །ད་ལྟ་རྒོད་མདོག་
ཤ་རེ་ཚ། །གེ་སར་གངས་སེང་དཀར་མོ་ལ། །གཡུ་རལ་ཡོད་པ་ཀུན་གྱིས་ཤེས། །
གངས་རི་འགྲིམ་པ་ལས་ཀྱིས་བསྐོས། །གཅན་གཟན་ཀུན་གྱི་རྒྱལ་པོ་ཡིན། །ཁྱི་
ནག་གོ་རས་ཅི་ལ་འགྲན། །ནམ་མཁའི་གཡུ་འབྲུག་སྔོན་མོ་དེ། །རྒྱང་གྲགས་ཆེ་
བ་ཀུན་ཤེས་རེད། །བར་སྣང་འགྲིམ་པ་ལས་ཀྱིས་བསྐོས། །གནམ་འཕུར་ཡོངས་
ཀྱི་རྒྱལ་པོ་རེད། །ལྟོ་འགྲོས་བྱང་གིས་ཅི་ལ་འགྲན། །དཔའ་རྟུལ་རྒྱ་སྟག་དམར་
པོ་ལ། །འཛུམ་དྲུག་ཡོད་པ་ཀུན་གྱིས་ཤེས། །ལྷོ་རོང་འགྲིམ་པ་ལས་ཀྱིས་བསྐོས།།
སྡེར་ཐོག་ཀུན་གྱི་གཙོ་བོ་རེད། །བྱང་བློན་ཝ་མོས་ག་ནས་འགྲན། །མ་ཟད་
གཏམ་ལ་ཨེ་འདྲ་གྲགས། །སྤྱང་མོས་ལུག་ཁྱུ་དཀྲུག་ཁ་ལ། །ལུག་ཆུང་རྩེད་བྲོ་
བྱེད་རབས་ཡོད། །སྐྱ་ཁྲས་འཇོལ་མོ་བཟུང་ཁ་དེར། །སྙན་འགྱུར་རི་ལུང་བཀང་
རབས་ཡོད། །དཔའ་རྟུལ་བྱང་དཔུང་བཤོལ་ཁ་ལ། །རྒོད་རྒོད་འགའ་རེ་བྱེད་
ལུགས་འདུག །མི་ཚེ་ཟད་སྲིན་པོའི་སྒོ་ལ་སླེབས། །ཚེ་ཡང་ཟད་སྲིན་ཚང་བར་
མ་འགྲིམ། །ར་ཚེ་ཟད་འཕར་བའི་སྒོ་ལ་སླེབས། །ཚེ་ཡང་ཟད་འཕར་ཚང་བར་
མ་འགྲིམ། །ཁྱོད་གློག་ལྕམ་ཚེ་ཟད་གླིང་ལ་སླེབས། །ཚེ་ཡང་ཟད་འདན་མ་ང་
དང་འཕྲད། །གཡུ་འབྲུག་སྐད་དང་སྦྲང་བུའི་གཟིར། །མཉན་ན་མི་འདྲ་ཁ་ཁ་
རེད། །འདོ་ཆེན་རྟ་དང་བོང་བུའི་འདུར། །མཉན་ན་མི་འདྲ་ཁ་ཁར་རེད། །
བྱང་བློན་ངར་དང་དཔའ་རྟུལ་སྟོབས། །མཉན་ན་མི་འདྲ་ཁ་ཁར་རེད། །གླིང་
དཀར་དཔའ་རྟུལ་བཞི་བཅུ་པོས། །རྗེ་གེ་སར་མདུན་ནས་ཁས་ལེན་བྱས། །སྒར་
གྲུ་བཞི་ཤུལ་མེད་རླུང་ལ་བསྐུར། །མགོ་འཕྲུ་དཔའ་བོས་རྟིང་མ་ལེན། །མ་ཟད་
བྱང་ཡུལ་སྟོད་ལ་འབེབས། །སྐྱེས་པའི་མི་དེ་མཚོན་ལ་སྦྱར། །བསོག་པའི་ནོར་
324



བྱང་བློན་གློག་ལྕམ་ཀླད་ཁྲག་གཏོར།
རྫས་ནོམ་ལ་ལེན། །བཞེངས་པའི་མཁར་རྫོང་མེ་ལ་རྒྱོབ། །གཏེར་ཁ་བཅུ་གསུམ་
རྒྱལ་པོས་འདོན། །ཕྱི་རབས་བོད་ལ་བཞག་པ་བྱེད། །དབུ་ནག་དབུལ་བའི་
འཇིགས་ལས་སྐྱབས། །རྣམ་ཐར་མིག་རྒྱན་ཀུན་ལ་ངོམ། །ཆོས་ལོག་དམ་པའི་
ཆོས་ལ་བསྒྱུར། །འདི་ཕྱི་དགེ་བའི་བསྐུལ་མ་བྱེད། །གོ་ར་རྒྱལ་པོའི་གནས་ངན་
འདྲེན། །བདེ་འགྲོའི་ལམ་སྟོན་རྒྱལ་པོས་མཛད། །བྱང་ཡུལ་གླིང་དཀར་
འབངས་ལ་བསྒྱུར། །རི་ལུང་མ་ཎི་དར་ཐག་འཐེན། །དཀར་ཕྱོགས་རྒྱལ་བའི་ངོ་
སོ་བསྟོད། །བདུད་ནག་བསྟན་པ་དོང་ལ་སྦས། །སངས་རྒྱས་བསྟན་པའི་དབུ་
འཕང་བསྟོད། །སེམས་ཅན་བདེ་བའི་གཞན་དོན་བསྒྲུབ། །དགའ་དོ་བསམས་
སོ་སྡུག་དོ་བསམ། །ནམ་མཁའ་ལངས་པ་ད་ནངས་རེད། །མུན་པ་རུབ་པ་དོ་
དགོང་རེད། །ཉི་ཟླ་མཐོང་བ་ད་ལྟ་རེད། །དུས་ལ་བབ་པ་དེ་རིང་རེད། །རྒས་
སོ་མི་སྡུག་ཚེ་ཡི་གཡང་། །དྲུག་ཅུའི་སྟོབས་ལྡན་ངར་མ་དེ། །གཞོན་སོ་དཀར་
བརྒྱ་ཡི་སྲོག་བདག་ཡིན། །ཉི་ཤུའི་གཅེས་ཕྲུག་ལང་ཤོར་དེས། །དྲིན་ཕ་མའི་
ངག་ལ་མི་ཉན་པར། །ཕོ་ཚོད་ཧམ་གཏམ་ཤ་ར་ར། །མགོ་ཁྲག་རིས་ཛར་རེ་
བྱས་ཉིན་མོ། །ངུ་ཛར་རེ་རང་ཁྱིམ་ལོག་པའི་དུས། །གཞན་སྡེའི་སྔོན་ན་ཞེ་རེ་
ཁྲེལ། །ཁྱོད་ཕོ་གསར་དབང་པོ་ཡར་དར་ལ། །ཤི་ཟེར་བ་བྱུང་ན་ཡང་སྡུག་རེད།།
ཁྱོད་རང་སྲོག་དང་མ་བྲལ་ལེས། །མི་རྒན་སྡིག་དང་མ་འདྲེས་པར། །མགོ་སྒུར་
བྱས་ན་སྲོག་ལས་ཐར། །མིན་ན་འདན་མའི་མདའ་ལ་དྲོངས། །གཡས་ནས་
བླངས་པའི་ཉག་ཕྲན་མདའ། །ལྷ་མདའ་ལྕགས་ནག་རྔམ་པ་ཟེར། །བེར་ལྕེ་
དམར་པོའི་ལྷ་མདའ་ཡིན། །རྒྱལ་པོས་གནང་བའི་སྲུང་མདའ་ཡིན། །དགྲ་ལ་
འཕང་ན་གནམ་ལྕགས་ཐོག །དེ་རིང་ཁྱོད་ལ་ཧོ་མ་ཡ། །གཡོན་ནས་འདོན་པའི་
མཆོག་དཀར་གཞུ། །ཡར་མཆོག་གཡུ་འབྲུག་རྭ་ལ་བྱས། །སྙན་གྲགས་འབྲུག་ལ་
325



གོ་ར་ཚྭ་རྫོང་།
འགྲན་པས་ཟེར། །མར་མཆོག་བྲེ་སེར་རྭ་ལ་བྱས། །སྟོབས་རྩལ་འགྲན་ཟླ་མེད་
པའི་རྟགས། །འཆང་བཟུང་ཐལ་དཀར་མཆེ་བས་བྱས། །འཕང་ན་ཐར་ས་མེད་
པའི་རྟགས། །ཐབས་ཤེས་གཉིས་ཀྱི་མཐེབ་ལ་སྤྲད། །སྟོབས་ཆེན་དཔུང་པས་
བར་སྣང་འགྲིམ། །དམ་ཉམས་དགྲ་བོའི་སྙིང་ལ་གཟིར། །སེམས་ཉིད་རིག་པ་
རླུང་ལ་བསྐུར། །གཟུགས་དྲུག་བྱ་ཁྱིའི་ལྟོ་ལ་སྟེར། །མགོ་འཕྲུ་རྟ་ཁྲབ་རོལ་དུ་
ཁྲིད། །དེ་བྱས་དཔའ་ཁ་འདན་མས་ལེན། །འདྲེན་སྟོན་གེ་སར་རྒྱལ་ལ་ཞུ། །
ཤེས་ན་བླ་མ་གཙུག་ཏུ་བསྒོམ། །མ་ཤེས་རིག་པ་བར་དོར་འཁྱམ། །གོ་ན་རྣ་
བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །།
ཅེས་འདན་མས་གླུ་དེ་ལྟར་གསུངས་ཤིང་ཨམ་ཙམ་ལྷོད་པ་དང་། ཁོས་གླུ་
དེ་ཐོས་པས་རྒྱ་སྟག་གི་རྣ་བར་ཀི་སྒྲ་ཐོས་པ་ལྟར་ང་རྒྱལ་དྲག་པོ་གློ་བུར་དུ་ལང་་་་
ཞིང་རལ་གྲི་ནམ་མཁའ་ལ་ཕྱར་ཏེ་མཆོངས་བྱུང་བར། འདན་མས་མདའ་དེ་
སྤྲིང་པ་དགུང་ནས་གཟའ་རྒོད་འཕྱོ་བ་ལྟར་མེ་སྟག་ལྷབས་སེ་ཁོའི་སྙིང་དཀར་་་་་
ནག་མཚམས་ལ་ཐེབས་པས་ཁོ་འདུལ་བའི་དུས་ལ་བབ་ཅིང་། ཆུ་སྲིན་དུང་གིས་
ཕུག་པ་ལྟར་སྙིང་ཚལ་པ་དགུར་བཏང་སྟེ་མདའ་དེ་རྒྱབ་ནས་སྒྲོ་ཁ་སྨུག་རུབས་སེ་
བུད་དེ་རྒྱབ་ཕྱོགས་ནས་བྱང་དམག་བཅོ་ལྔ་ཙམ་གཡས་བསྒྲལ་གཡོན་བསྒྲལ་་་་་་
བཏང་སྟེ་དུད་པ་སྔོ་རྒྱང་ངེར་སོང་། དེར་ཁོ་ང་རྒྱལ་གཞན་ལས་ཆེ་བས་ཨམ་
ཙམ་ཤི་མ་ནུས་པར་ད་དུང་ཨམ་གཙིགས་བསྡམ་སྟེ་ཚུར་བྱུང་བ་ཡང་འདན་མས་་
མདའ་གསེར་ལྟོང་མ་ཞིག་གཞུ་རྒྱུད་ལ་དྲངས་ཏེ་འཕང་བས་ཡ་ཐོད་དཔྲལ་བའི་་་
བཞི་མདོ་ལ་ཐེབས་ཏེ་རྨོག་དང་མགོ་བཅས་མིང་མེད་དུ་གཏོར་ཏེ་རྟ་ལས་ལྷུང་།
དེ་ཕྱོགས་ཡོད་པའི་གླིང་དམག་རྣམས་ཀྱིས་དགྲ་ཐུལ་བ་ཤེས་ཏེ་ཀི་བསྭོ་བཏང་།
དེའི་དུས་སུ་གནམ་ལྷ་དང་། སྟག་རི་ཀླུ་བདུད་ཡ་མེད་གཉིས་རལ་འགྲན་ཐུང་
326



བྱང་བློན་གློག་ལྕམ་ཀླད་ཁྲག་གཏོར།
-
ཙམ་བྱས་པས་གནམ་ལྷའི་རལ་གྲི་དེ་ཁོའི་མགོ་ལ་ཐེབས་པས་ཁ་གཉིས་བཏང་སྟེ་
བསད། ལྷ་རྒོད་ཀྱིས་མདུང་ཕུལ་བས་སྟག་རི་སྒོ་རྒན་གྱི་ལྟོ་བ་ལ་ཐེབས་ཏེ་
བསད། ཆོས་མཆོག་ནས་ཁས་ལེན་མི་གཉིས་རལ་གྲིའི་ངར་ལ་དྲངས། སྟག་
དམར་སྟོབས་ཆེན་དང༌། སྟག་རི་ཁྲི་ལྡེ་བཙན་པོ་གཉིས་གདོང་འཕྲད་པས།
དང་པོ་མདའ་འགྲན་བྱས་ཀྱང་ཕམ་རྒྱལ་མ་བྱུང་། དེ་ནས་རལ་འགྲན་གཡུག་
སྐོར་གསུམ་རེ་བྱས་ཀྱང་དབྱེར་མ་ཆོད། དེ་ནས་སྟོབས་ཆེན་ང་རྒྱལ་འཁྲུག་སྟེ་ཕ་
བོང་གཡག་གི་གྲོད་པ་ཙམ་ཞིག་བླངས་ཏེ་བརྒྱབ་པས་མི་རྟ་གཉིས་ཆགས་སེ་ཐར་་
རེ་བཏང་། ཡང་ལྷོ་ཕྱོགས་ནས་གསེར་པ། རྒྱབ་རུ་གཡོན་རུ་བཅས་དཔའ་རྟུལ་
རྣམས་དགུང་ནས་གནམ་ལྕགས་ཀྱི་སེར་བ་འབེབ་པ་ལྟར་གྱིས་བྱང་དམག་དེ་་་་་་
བསད་རྨས་གཏུབ་གསུམ་གྱི་ངང་དེར། བྱང་གི་སྟག་རི་རླུང་ལྷའི་སྤྱང་མོ་ཨ་
འབར་དང་སྟག་རི་མཚིམས་དྲུང་བ་བསྟན་གཉིས་ནས་གླིང་དམག་ཉི་ཤུ་ཙམ་་་་་
མཚོན་ལ་དྲངས་ཏེ་བྱུང་བར། འཇང་སྲས་གཡུ་ཁྲི་ནས་གདོང་བཀག་སྟེ་གླུ་འདི་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དཔའ་སེང་དུང་གྲགས་དགྲ་ལྷའི་གཙོ། །བུ་རྟ་འཚོས་ལ་ཁ་འཛིན་མཛོད། །དགྲ་
ལྷའི་གཉན་སྟག་དམར་པོ་མཁྱེན། །ཕ་རོལ་དགྲ་བོ་ཨར་ལ་གཏོད། །ས་འདི་ས་
ངོ་མ་ཤེས་ན། །སྟག་གཟིག་ན་བཀྲ་གོང་མ་རེད། །ང་འདྲ་ཁྱོད་ཀྱིས་མ་ཤེས་ན། །
འཇང་ཡུལ་ཞེ་ཐང་ཁྲ་མོ་ནས། །གཡུ་འབྲུག་འགྱིང་རྫོང་ནང་བཅུད་ལ། །འཇང་
སྲས་གཡུ་ཁྲི་གུང་རྗེ་ཟེར། །བར་གླིང་འོམ་བུའི་འབུམ་དཔོན་ཡིན། །རྟིང་མ་
དཔུང་ལ་འགྲན་མི་ཡིན། །དེ་ནས་ཧམ་ཆེན་ནག་པོ་སྐྱ། །བྱང་ཡུལ་ཇག་པའི་
དམག་དཔུང་དེས། །གླིང་དཀར་རྒྱལ་ལ་འགྲན་ལེ་མིན། །མི་འགྲན་རྩ་བ་བཤད་
327



གོ་ར་ཚྭ་རྫོང་།
པས་ན། །མཐའ་འཁོབ་མུན་གླིང་བཅོ་བརྒྱད་ལ། །དམ་ལོག་བདུད་དཔུང་རེ་རེ་
ཆགས། །དཀར་ཕྱོགས་དགེ་བའི་དབུ་འཕང་སྨད། །ནག་ཕྱོགས་མི་དགེའི་སྡིག་
ལ་བརྩོན། །རྫས་ངན་དྲག་པོའི་མཚོན་ཆ་སྤེལ། །དུག་རིགས་སྦྱོར་བས་ཡུལ་
ཁམས་འཇོམས། །དེ་ཕྱིར་གོང་མ་ལྷ་ཡུལ་ནས། །སངས་རྒྱས་བཀའ་ཡི་བསྒོ་བར་
མཛད། །དྲང་སྲོང་བདེན་པའི་སྨོན་ལམ་བཏབ། །ནག་ཕྱོགས་བསྒྲལ་བའི་དེད་
དཔོན་ལ། །རྒྱལ་པོ་སེང་ཆེན་གླིང་ལ་འཁྲུངས། །གྲུབ་ཆེན་བརྒྱད་ཅུ་ཐམ་པ་དེ།།
རེ་རེ་བཞིན་དུ་གླིང་ལ་འཛོམ། །རྒྱལ་ཁབ་བཅུ་གཅིག་དབང་དུ་བསྡུས། །བྱང་
ཡུལ་ཙམ་གྱིས་ཅི་ལ་འགྲན། །སེམས་ཡོད་སྨྱོན་པ་བྱེད་དགོས་མེད། །མགོ་འབུལ་
གེ་སར་རྒྱལ་ལ་གྱིས། །ལུས་འབུལ་གཡུ་ཁྲི་ང་ལ་གྱིས། །འདི་བདེ་ཕྱི་སྐྱོད་ལག་
པའི་མཐིལ། ། ཁྱོད་ཙམ་གདོང་ལ་མི་འཇིགས་ཀྱང་། །སྡིག་ལ་མི་དགའ་དགེ་ལ་
སྐྱིད། །མང་པོའི་སྲོག་ཤུག་བྱུང་བས་ན། །དགེ་བ་དེ་ལས་ཆེ་བ་མེད། །དེ་ཕྱིར་
ཨ་ཕོའི་ཁ་ཏ་ལ། །བསམ་ལོག་གོ་དོན་མ་འཛོལ་ཅིག །ཅི་སྟེ་རྒོལ་ལ་འགྲན་པས་
ན། །གཡུ་ཁྲི་དཔའ་བོ་ངར་ལམ་ནས། །མགོ་དར་འཕྲུ་ཤ་ལེ་ཁུར་ནས་འགྲོ། །
ཅི་དགའ་ཁྱོད་རང་བསམ་བློ་ཐོངས། །གྲུང་པོའི་བསམ་དཔྱོད་རི་ཐང་མཚམས། །
ཚེ་རིང་ཐུང་ལག་པའི་དགྱེ་རྒུ་རེད། །ཚོད་ཨེ་ཟིན་ཤེས་པ་བཟང་ངན་རེད། །
གཏམ་གོ་ན་ཨ་ཕོའི་ཁ་ཏ་ཡིན། །མ་གོ་སེམས་ལ་ཅི་ཤར་གྱིས། །
ཅེས་འཇང་སྲས་ནས་གླུ་དེ་ལྟར་བཏང་བ་དང་ཁོའི་བསམ་པ་ལ། ཁོ་མི་
ཆུང་སྐྲག་ནས་སྡར་གཏམ་འཇམ་པོ་སྨྲས་ནས་མགོ་བསྐོར་བཏང་བ་འདྲ་བསམ་་་
ནས་ང་རྒྱལ་དྲག་ཏུ་འཁྲུགས་ཏེ། རལ་གྲི་ཀླད་ལ་ཕྱར་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་འབར་བ་དྲག་པོའི་གཟུགས། །དགྲ་བོའི་གློ་སྙིང་དྲོད་མོ་བཞེས། །ས་
328



བྱང་བློན་གློག་ལྕམ་ཀླད་ཁྲག་གཏོར།
འདི་བྱང་གི་ན་བཀྲ་གོང༌། །ང་འདྲ་ཁྱོད་ཀྱིས་ཅི་ལ་ཤེས། །འབུམ་སེང་གངས་
ཀྱི་གཡས་ལུང་ནས། །སེང་ཡུལ་གངས་དཀར་ཤོག་བརྒྱད་ནས། །སྦྲ་རི་མཐིང་
རྫོང་ནག་པོ་ནས། །རླུང་ལྷ་སྤྱང་མོ་ཨ་འབར་ཟེར། །ངར་ཆེན་མཚོན་ལ་རང་
དབང་ཐོབ། །དེ་སྔ་ཉི་མའི་གོང་རོལ་ནས། །བྱང་ཡུལ་བྱེ་མའི་གླིང་དྲུག་ནས། །
ཉག་ཕྲན་མདའ་མོའི་སྐྱོར་རོགས་བྱས། །དགྲ་འབྲོང་གཉིས་ལ་རྒུམ་བུ་འཐུས། །
ཤ་ཁྲག་གཉིས་ཀྱིས་ཁ་ཟས་བྱས། །དགེ་སྡིག་ཟེར་བ་ཤེས་རབས་མེད། །དེ་ནས་
ཕོ་གསར་རྟ་སྔོན་ཅན། །ཁ་འཇམ་ལྕེ་སོ་དཀར་ལ་བཤད། །གདེང་རྩུབ་ཚེར་
མའི་ཁ་སོ་ཅན། །གཡོ་རྫུན་གཉིས་ལ་འཁོར་ལོ་བསྐོར། །ཕ་ས་ཐམ་ཤི་བའི་རྭ་
ཕྲུག་ལ། །ཕོ་ཁྱོད་འདྲ་སྐྱེས་པ་ཤ་རེ་ཚ། །མ་ངན་ཇོ་རུ་རྒྱལ་པོ་དེས། །རང་མིན་
ཀུན་ལ་དགྲ་རུ་སྡང་། །ལས་སུ་དྲག་པོའི་དམག་ལས་བྱེད། །མདའ་མཚོན་
གཉིས་ལ་བསོག་འཇོག་བྱེད། །ཉེས་མེད་མི་དེ་མཚོན་ལ་སྦྱར། །བྱས་མེད་རྒྱུ་
ནོར་བཙན་འཕྲོག་བྱེད། །དེ་ལ་འདྲེན་སྟོན་ཡོད་པས་ན། །སྤྱང་ཨ་ཐང་འདྲེན་
པའི་བླ་མ་རེད། །འདོད་ལ་ཁེངས་མེད་ཟས་ནོར་འཕྲོག །དེ་ལ་ཚོགས་རྫོགས་
ཡོད་པས་ན། །སྦྲང་མ་ཚོགས་གཉིས་རབ་རྫོགས་རེད། །སྐྱེ་འགྲོའི་སྲོག་ལ་འཚེ་
བ་ལ། །བདེ་བའི་འབྲས་བུ་འབྱུང་བས་ན། །སྡིག་ཆེན་བདེ་བའི་དེད་དཔོན་
རེད། །གསོད་དང་འཕྲོག་པ་གསོག་འཇོག་སོགས། །དགེ་བའི་བསྐུལ་མ་ཡིན་
པས་ན། །ཁྲམ་པ་རྩ་བའི་བླ་མ་རེད། །གླིང་ཡུལ་དར་ནས་དགྲ་མགོ་དར། །ཇོ་
རུ་ཚར་ནས་དགྲ་མགོ་ལང་། །རྒྱལ་ཁབ་མང་པོ་དབང་དུ་བསྡུས། །མི་བསད་རྒྱུ་
འཕྲོག་འབངས་ལ་བསྒྱུར། །བྱང་ཡུལ་ཉེས་མེད་རྟ་ཇག་རྒྱུགས། །མི་བསད་
དམག་ཇག་འདི་ལ་ཐུག །དེ་བྱས་ལན་པོ་མ་འཕྲོད་ན། །སྟག་རི་ཤི་བའི་རོ་དང་
འདྲ། །ལྷོ་རོང་ཤིང་གི་ར་བ་ནས། །སྙན་མོ་ཁུ་བྱུག་གསུང་སྐད་རེད། །བྱང་
-
329



གོ་ར་ཚྭ་རྫོང་།
ཐང་ན་བའི་གཞི་དཀྱིལ་ནས། །མྱུར་མགྱོགས་ཅན་དེ་རྐྱང་ཆུང་ཡིན། །སྒར་ཆེན་
རྟིང་མའི་གཅོད་ལམ་ནས། །དཔའ་ངར་ཅན་དེ་བྱང་མི་ཡིན། །ཁྱོད་རང་རྒོད་
པོ་ཡིན་པས་ན། །ཕ་ས་ཐམ་རྒྱལ་པོ་སྟོབས་པོ་ཆེ། །གླིང་ཇོ་རུས་དྲུག་ཅུའི་སྲོག་
རྩ་བཅད། །དཔའ་ཁ་ཕོ་བསྡམ་ན་དེ་ལ་སྡོམས། །ཕ་ཤོར་ཤ་ལན་མ་འཕྲོད་ན། །
དགྲ་གཙུག་ཏུ་ཁུར་བ་ཞེ་རེ་ཁྲེལ། །དེ་རིང་ཁྱོད་དང་ང་རང་གཉིས། །ཚེ་རབས་
བསྐོས་པའི་ལས་དགྲ་རེད། །ཁྱོད་རང་ཕར་ལ་མ་བྲོས་ཤིག །བྲོས་ན་ཕོ་བརྒྱའི་
གླུད་དུ་སོང་། །ང་ཡང་ཕྱིར་ལ་བྲོས་དོན་མེད། །མགོ་འབུལ་ཁྱོད་རང་མགོ་ལ་
བྱེད། །སྙེ་མགོ་ཟོར་བས་བཅད་འདྲ་བྱེད། །ལུས་འབུལ་ཁྱོད་རང་ལུས་ལ་བྱེད། །
དགྲ་གཟུགས་བྱ་ཁྱིའི་ལྟོ་ལ་སྟེར། །དོ་དགོང་ཉི་མའི་ཕྱི་དྲོ་ལ། །ཕྱི་གཟུགས་དྲུག་
རལ་གྲིའི་ངར་ལ་དྲངས། །ནང་སེམས་ཉིད་མར་མེ་རླུང་ལ་བསྐུར། །དགྲ་མགོ་
དར་འཕྲུ་ཁྲབ་རྨོག་བཅས། །སྔོན་པོའི་གོང་ལ་བསྡམ་ནས་འགྲོ། །གོ་ན་རྣ་བའི་
བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཞེས་གླུ་དེ་ལྟར་བླངས་ཏེ་བྱ་འཕུར་བ་བཞིན་སྟེང་དུ་མཆོངས་བྱུང་ཞིང་་་་་་
འཇང་སྲས་དང་རལ་འགྲན་བྱས་པས་འདྲ་འདྲ་ལྟར་ལས་ཕར་ཚུར་སུ་ལ་ཡང་་་་་
གནོད་མ་བྱུང་། དེ་ནས་འཇང་སྲས་ནས་གཡས་བསྐོར་གྱིས་གྲི་གཅིག་བཏབ་
པས་ཁོ་འདུལ་བའི་དུས་ལ་བབ་སྟེ་ལག་གཡས་གྲི་དང་བཅས་པ་ས་ལ་ལྷུང་་་་་་་
ནའང་། ཁོས་ངར་ཆེན་གྱིས་ལག་གཡོན་པས་རལ་གྲི་བླངས་ཏེ་ལན་གཅིག་
བཏབ་བྱུང་བས་སྐུ་ལུས་ལ་མ་གནོད་ཀྱང་། ཁྲབ་གོས་ཧྲུག་གེར་བཏང་། དེ་
ནས་འཇང་སྲས་ཀྱིས་སླར་གྲི་གཅིག་བཏབ་པས་སྤྱི་བོར་ཐེབས་ཏེ་ཁ་གཉིས་སུ་་་་
བཏང་ཞིང་སྒ་ཡི་སྔ་རུ་བར་གཤག་སྟེ་བསད། དེ་ནས་སྟག་རི་མཆིམས་དྲུང་པ་
བསྟན་པ་དང་ཉི་འབུམ་གཉིས་ཐུག་པས་རལ་འགྲན་བྱས་པས་ལན་གསུམ་ཐོག་་་་
330



བྱང་བློན་གློག་ལྕམ་ཀླད་ཁྲག་གཏོར།
དེར་ཉི་འབུམ་གྱི་རལ་གྲི་གསེར་འོད་འབུམ་སྡེ་དེ་ཁོའི་སྤྱི་བོར་ཐེབས་ཏེ་ཀླད་པ་་་
ཕྱིར་ཕྱུང་སྟེ་བསད། གཞོན་ནུ་དཔའ་བོ་དང་གདོང་བཙན་གཉིས་དང་པོ་
མདའ་འགྲན་ཐུང་ཙམ་བྱས། དེ་ནས་མདུང་འགྲན་བྱས་ཀྱང་ཕམ་རྒྱལ་མ་བྱུང་
བར་རལ་གྲི་ཤུབས་ནས་ཕྱུང་སྟེ་ལན་གསུམ་རེ་འདེབས་རེས་བྱས་པས་གདོང་་་་་་
བཙན་གྱི་རལ་གྲིས་ཁོ་ཚལ་པར་ག ཤག་སྟེ་རྟ་ལས་ཕབ། །
ཡང་དེའི་དུས་སུ་ཤར་ལྷོའི་མཚམས་ནས་རིན་ཆེན་དར་ལུ་གཙོས་རྨུ་སྤྱང་་་
གི་དཔའ་རྟུལ་རྣམས་དང་། སྐྱ་སྔོ་དྲོ་གསུམ། འབྲུ་སྒ་སྡེ་བཅས་ནས་སྤྲིན་ནག་
འཁྲིགས་པ་བཞིན་དུ་བྱང་དམག་བརྒྱ་ཚོ་མང་པོ་བཅོམ་ཞིང་འཕར་བས་ར་ཁྱུ་་་་་
དཀྲུག་པ་ལྟར་བསད་རྨས་གཏུབ་གསུམ་གྱིས་བྱང་དམག་ཉིས་བརྒྱ་ཙམ་ཕབ་པས།
བྱང་བློན་ཆོས་ལུང་གྲགས་པ་ནས་གླིང་དམག་བཅུ་ཙམ་རལ་གྲིའི་ངར་ལ་དྲངས་་་
ཏེ་དཔའ་ཧམ་པ་ཞིག་གི་ངང་ནས་རིན་ཆེན་དར་ལུའི་གདོང་བཀག་སྟེ་མདའ་་་་་
གསུམ་འཕངས་བྱུང་བར། གཅིག་རིན་ཆེན་དར་ལུ་ལ་ཐེབས་པས་ཁྲབ་གོས་
ཕུག་པ་ལས་ཅི་ཡང་མ་གནོད། གཅིག་རུ་འདྲེན་ཞིག་ལ་ཐེབས་པས་རྟ་ལས་
ལྟུང་། གཅིག་དམག་མང་ནང་ནས་མི་རྟ་གཉིས་བསད་དེ་བྱུང་བ་དང་། རིན་
ཆེན་དར་ལུ་ནས་རལ་གྲི་ཀླད་ལ་སྦྱར་ཏེ་གླུ་ཐུང་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་དཀོན་མཆོག་རྒྱལ་བའི་ཐུགས་རྗེ་དེས། །མ་འགྲོ་བའི་སྡུག་བསྔལ་སེལ་དུ་
གསོལ། །ལྷ་ཆེན་ཚངས་པ་དཀར་པོ་དང༌། །གཉན་ཆེན་ཟུར་ཕུད་ལྔ་པ་གཉིས། །
ཀླུ་རྒྱལ་གཙུག་ན་རིན་ཆེན་གསུམ། །གླིང་དཀར་རྒྱལ་བྱུས་བསྟན་པར་ཤོག །མ་
རུངས་དགྲ་བོའི་ཤ་ཁྲག་བཞེས། །ས་འདི་སྟག་གཟིག་ན་བཀྲ་གོང་། །བཤས་ར་
བར་ཁང་གླིང་དྲུག་རེད། །ང་འདྲ་ཁྱོད་ཀྱིས་ཅི་ལ་ཤེས། །སྨད་གླིང་རྨུ་སྤྱང་སྡེ་
331



-
-
-
གོ་ར་ཚྭ་རྫོང་།
བཞི་ནས། །དུང་ཏོག་ཅན་གྱི་བདག་པོ་ལ། །རིན་ཆེན་དར་ལུ་མིང་དུ་འབོད། །
ཆུང་རྒྱུད་གླིང་གི་འབུམ་དཔོན་ཡིན། །དཔའ་ཁ་དགྲ་ལ་ངོམ་མི་ཡིན། །མ་ནུས་
སྐྱབས་ཡུལ་ཞུ་ས་ཡིན། །དེ་ནས་ཉོན་དང་གྲོ་དཀར་སྐྱ། །མདའ་འགོ་མི་ཟིན་
འདར་ལྷབ་ལྷབ། །གྲི་ཡུ་མི་ཟིན་བྲེལ་ཚུབ་ཚུབ། །ཕོ་སྡར་མའི་བུ་ལ་ནོར་ཡ་
མེད། །དཔའ་བོ་འདྲ་གཉིས་ཐུག་པའི་དུས། །དྲི་ལོང་བཤད་ལོང་གཉིས་ཀ་ཡོད།
ཕོ་ཐ་མ་འདྲ་གཉིས་ཐུག་པའི་དུས། །དྲི་བཤད་མེད་པར་ཟུར་འཐབ་བྱེད། །ཐ་
མ་བྲོས་པའི་ལམ་སྣེ་བཟུང་། །དེ་འདྲ་བ་ཞིག་ཨ་དགོས་ཆུང་། །བྱང་ཡུལ་སྟོད་
དང་གླིང་དཀར་གཉིས། །རྒྱལ་ཕམ་དབྱེ་བ་མ་ཆོད་པར། །རྩལ་འགྲན་རྟིང་མ་
རིམ་བཞིན་ངོམ། །གནའ་མིའི་གཏམ་ལ་འདི་འདྲ་གྲགས། །དམར་ཡག་སྟག་གི་
ཚང་སྒོ་ལ། །དང་པོ་དུས་ནས་མ་བཅར་དགོས། །བཅར་ནས་འཛུམ་དྲུག་ལོན་
ལེ་དགོས། །ཁོ་མོ་འབྲོང་གི་རུ་གདོང་ལ། །དང་པོའི་དུས་ནས་མ་བཅར་དགོས། །
བཅར་ནས་ཤ་དམར་བཀྲམ་ལེ་དགོས། །དཔའ་ངར་མའི་གདོང་ལ་མ་བཅར་
དགོས། །བཅར་ནས་མགོ་འཕྲུ་ལེན་ལེ་དགོས། །ཟེར་བ་ཨི་གོ་བྱང་གི་བློན། །
ངེད་གླིང་དཀར་སྡེ་པའི་ཕ་དམག་འདི། །མི་ཡོང་ལས་དེ་ཀ་མེད་བྱུང༌། །བྱང་
ཡུལ་རྗེ་བོ་གོ་ར་རྒྱལ། །ཆག་སྒོས་སྡུན་ནས་དེད་ལེའི་བུ། །དཔའ་མེད་སྡར་མའི་
ལག་སྔ་དེའི། །འབུམ་དམག་སྔ་རྗེས་གླིང་ལ་ཕབ། །ཤི་བསད་ལག་དམར་ཁྲག་
ལ་བསྒྲེས། །དེ་རྐྱེན་གཅིག་ཕུང་གཉིས་ལན་གྱིས། །འབུམ་དམག་མི་འདྲེན་ཀ་
མེད་རེད། །ཆབ་ཆུ་བོ་ལུང་པའི་ཕུ་ནས་འབབ། །དེ་འཁྱིལ་མི་མ་རེད་འབབ་མི་
རེད། །དམའ་ས་ནག་ཧུབ་ལ་དྲངས་མི་རེད། །དགུང་སྤྲིན་ནག་ཟུར་ནས་སེར་
རྒོད་འབེབ། །དེ་སྡོད་མི་མ་རེད་འབེབ་མི་རེད། །འབྲས་དྲུག་ཐང་ལ་བསྙིལ་མི་
རེད། །དམག་བུ་རྟ་གླིང་དཀར་ཡུལ་ནས་བབས། །དེ་སྡོད་མི་མ་རེད་འཛིང་མི་
332



བྱང་བློན་གློག་ལྕམ་ཀླད་ཁྲག་གཏོར།
-
རེད། །བྱང་ཡུལ་དབང་དུ་བསྡུ་མི་རེད། །དཔའ་རྒོད་དཔུང་པ་ཡོད་པས་ན། །
བདེ་མོའི་ཐང་ལ་འདོ་བ་གཤིབ། །སྒར་ཁྲ་མོའི་ཟུར་ནས་དཔའ་རྟགས་ལེན། །
ད་ནངས་ཞོགས་ཀྱི་རྟིང་མ་ལ། །སྒར་ཤར་ནས་གཤག་ཅིང་ནུབ་ལ་གཏུག །མགོ་
མེད་རོ་ཡིས་ས་གཞི་ཁེངས། །འབབ་ཆུ་དམར་པོའི་ཁྲག་ལ་བསྒྱུར། །ཀི་བསྭ་སྒྲ་
ཡི་འབྲུག་སྒྲ་ལྡིར། །རྟ་ཞོན་དམག་གིས་ས་གཞི་ཁེངས། །གུར་ཡར་ཕུབ་ཐམས་
ཅད་ས་ལ་བརྡབ། །སྒར་ཤུལ་དྲི་ཟའི་བ ཤུག་གླུ་ལེན། །ཡིན་ན་དཔའ་རྟུལ་དེ་
འདྲ་ཡིན། །ད་ལྟ་གདོང་ཐུག་གྲོ་དཀར་གཡབ། །རལ་གྲི་ངར་མས་ཧ་ལ་འཕེན། །
མགོ་ཁྲག་འཕྲོ་ཛ་རེ་ཁུར་ནས་འགྲོ། །དགའ་འོ་བསམ་མམ་སྡུག་གོ་བསམ། །
གཏམ་གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བཏང་བ་དང་ཁོ་ང་རྒྱལ་ལང་ཏེ་གླུ་ལེན་ཅི་ཡང་མེད་པར་་་་
སྟེང་དུ་མཆོངས་ཏེ་རལ་འགྲན་བྱས་པས་རིན་ཆེན་དར་ལུའི་གྲི་ལན་གསུམ་པའི་་་
ཐོག་ནས་ཁོའི་ཕྲག་པ་གཡས་པར་ཐེབས་ནས་གཡོན་གྱི་མཆན་འོག་བར་གཤག་་་་
ཅིང་རྟ་གོང་ནས་ལྟུང་བས་དགྲ་མགོ་བླངས་ཏེ་བྱང་དམག་མང་པོ་ཆག་ཉིལ་དུ་་་་
བཏང་བས། སྟག་རི་ནག་ཚང་འཇིགས་མེད་ནས་གླིང་དམག་མང་པོ་བཅོམ་
ཞིང་བྱུང་བར་འབྲོང་ཕྲུག་རྒོད་རྒྱལ་གྲགས་པས་གདོང་བཀག་སྟེ་མདའ་འགྲན་་་་་
ཐུང་ཙམ་བྱས་ཀྱང་དབྱེར་མ་ཆོད། དེ་ནས་ཕར་ཚུར་མཆོངས་ཏེ་གྲི་ཤུབས་ནས་
ཕྱུང་ཞིང་རལ་ཁ་འགྲན་པ་ན། རྒོད་རྒྱལ་གྱི་རལ་གྲི་དོམ་ནག་ཁྲག་འཐུང་དེ་
ཁོའི་སྤྱི་བོར་ཐེབས་ཏེ་ཀ་ལི་གཡོན་པ་ཕ་ཚད་དུ་འཕང་ཡང་ཁོ་ད་དུང་ངར་ཆེན་་་
གྱིས་གྲི་ལན་གཅིག་བཏབ་བྱུང་བས་ཁྲབ་གོས་ཧྲུག་གེར་བཏང༌། དེ་ནས་རྒོད་
རྒྱལ་གྱིས་རལ་གྲི་གཅིག་བཏབ་པས་ལུས་དུམ་བུར་བགོས་ཏེ་བསད་ནས་བྱང་་་་་་
དམག་བརྒྱ་ཙམ་མཚོན་ལ་དྲངས་པ་དང༌། ཡང་གཡས་ཕྱོགས་ནས་སྐྱ་ལོའི་སྣང་
，
333



གོ་ར་ཚྭ་རྫོང་།
སྲས་གཡུ་སྟག འབྲུ་སྒ་སྡེ་བཅས་ནས་བྱང་དམག་མང་པོ་བཅོམ་པ་དང་། བྱང་
མི་སྟོབས་ཆེན་གྱད་པ་མཆོག་རབ་དེས་གདོང་བཀག་ཅིང་གླིང་དམག་བཅོ་ལྔ་་་་
ཙམ་མཚོན་ལ་དྲངས་ཏེ་བྱུང་བས། སྒ་སྡེས་གདོང་བཀག་པས་ཁོས་རྡོ་གཡག་གི་
གྲོད་པ་ཙམ་ཞིག་ཀླད་ལ་ཕྱར་ནས་གླུ་ཐུང་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་རོལ་པའི་སྟོང་ལམ་ནས། །ཁྲི་གདུགས་ཉི་མའི་གཞལ་ཡས་ནས། །ལྷ་
ཆེན་ཐུགས་སྤྲུལ་འབར་བ་དབང་། །དེ་རིང་དཔའ་བོའི་དཔུང་རོགས་མཛོད། །
ས་འདི་སྟག་གཟིག་ན་བཀྲ་གོང་། །ང་འདྲ་བྱང་ཡུལ་འདོད་དགུ་ནས། །སེང་
ཡུལ་སེང་གི་ཡ་ཐ་ནས། །སེང་ཡུལ་གངས་ཀྱི་མ་ཐ་ནས། །སེང་ལ་ཁྲ་མོའི་མར་
ནང་ནས། །སྟག་རྫོང་ར་མ་ཁ་ཆེ་ནས། །སྟོབས་ཆེན་གྱད་པ་མཆོག་རབ་ཟེར། །
གོ་ར་རྒྱལ་པོའི་མདུན་བློན་ཡིན། །སྟོབས་ལ་གླང་ཆེན་སྨྱོན་པ་ཡིན། །དཔུང་ལ་
རི་བོ་ཕྲག་ཁུར་ཡིན། །ངར་ལ་རྒྱ་སྟག་ཁྲ་བོ་ཡིན། །བྱང་ཡུལ་རྒྱལ་པོའི་མངའ་
འོག་ལ། །སྟོབས་ཆེན་ནང་ནས་ཡང་རྩེ་ཡིན། །འགྲན་ཡ་ཡོད་བསམ་ཡིད་ལ་
མེད། །བྱང་གླིང་འཁྲུག་པའི་ཁ་བར་ནས། །མི་ནག་རྟ་ནག་རལ་པ་ཅན། །
མདའ་མདུང་བཞག་ནས་དཔུང་པ་འཕུར། །སྟོབས་ཆེན་གྱད་པོ་ཡིན་སྣང་ཤར། །
ང་འདྲའི་གདོང་ལ་འཇིགས་རྒྱུ་མེད། །ཕོ་ལོ་བཅུ་གསུམ་གོང་རོལ་ནས། །བྱང་
མི་སྟོབས་ཆེན་མི་གསུམ་དེ། །མ་བསྡད་བྱང་ཡུལ་རི་བཤོལ་སོང་། །བྱང་འབྲོང་
བྲེ་མོ་རུ་དམར་དེ། །ངར་སྒྲ་ཤར་རེ་སྟེང་ལ་མཆོངས། །རུ་ཐུར་ཤར་རེ་ཐང་ལ་
བརྡབ། །ཉི་ཤུའི་ལོ་ངོ་ལོན་པའི་དུས། །ཨ་ཡན་གངས་ཀྱི་ར་བ་ནས། །ངར་
སེང་དཀར་མོའི་དཔུང་ལ་འགྲན། །གཡུག་གཉིས་གོང་ནས་ཐང་ལ་བརྡབ། །
གཡུ་རལ་མཁར་གྱི་བ་དན་བྱས། །སྲིབ་ཀྱི་ཕ་བོང་གུར་འདྲ་དེ། །སྲིབ་ལ་ཡོད་
334



བྱང་བློན་གློག་ལྕམ་ཀླད་ཁྲག་གཏོར།
ལ•
པ་ཉིན་ལ་བཞག །མར་བབས་གཙང་པོའི་རབ་རྟགས་བྱས། །ཡིན་ན་དཔའ་བོ་
དེ་འདྲ་ཡིན། །ད་ནངས་ཚུར་ཆས་གླིང་གི་དཔུང་། །འཕྲུ་ནག་ཅན་ལ་བཅོ་ལྔ་
བཅོམ། །ཡིན་ན་རྒོད་པོ་དེ་འདྲ་ཡིན། །གངས་སྟོད་སེང་གེ་དཀར་མོ་དེ། །སྡེར་
ཆགས་མང་ཡང་འགྲན་ཟླ་མེད། །རི་རབ་བྱ་རྒྱལ་ཁྱུང་ཆེན་དེ། །གནམ་འཕུར་
མང་ཡང་དོ་ཟླ་མེད། །ནགས་མའི་རྒྱ་སྟག་ཁྲ་བོ་དེ། །གཅན་གཟན་མང་ཡང་དོ་
ཟླ་མེད། །སྟོབས་ཆེན་གྱད་པ་མཆོག་རབ་ང་། །དཔའ་རྟུལ་ངར་ཀྱང་འགྲན་ཟླ་
མེད། །ཨེ་བདེན་ད་ལྟ་གསལ་ནས་ཡོང་། །མདའ་མཚོན་མི་འགྲན་མཚམས་ལ་
བཞག །དཔའ་ཡོད་ན་ལག་ཆ་རྡོ་ཡིས་འགྲིག །བློ་ཡོད་ན་རིགས་རུས་དམན་
ཀྱང་ཆོག །ཤེས་ཡོད་ན་གཡོག་མོས་གཞི་འཛིན་ཡོང་། །ཟེར་བ་གནའ་མིའི་དཔེ་
ལ་དར། །གནམ་ལྕགས་རྡོ་ལ་གྲུ་བཞི་འདི། །རྟ་ནག་སྐྱ་ལ་ཧོ་མ་ཡ། །རྫ་མ་རྡོ་
ཡིས་གཏོར་འདྲ་ཞིག །མ་བྱས་དཔའ་བོ་མིན་རྟགས་གྱིས། །གོ་ན་རྣ་བའི་བདུད་
རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བཏང་ཞིང་གནམ་ལྕགས་ཀྱི་ཕ་བོང་དེ་འུར་ལྡིར་གྱི་སྒྲ་དང་་་་
བཅས་འཕངས་བྱུང་བས། སྒ་སྡེས་རྡོ་དེ་བར་སྣང་ནས་བླངས་ཏེ་དགྲ་བོ་རང་
གཤེད་རང་ལ་འབེབས་པའི་གླུ་འདི་ཧཱུཾ་ཤི་ཕཊ་འགྱེད་ལ་དྲངས་པའི་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནས་བསིལ་བ་ཚལ་གྱི་དུར་ཁྲོད་ནས། །ཡེ་ཤེས་མགོན་པོ་བེར་ནག་ཅན། །
དགྲ་བོ་སྒྲོལ་བའི་ཤ་ཁྲག་རོལ། །ས་འདི་ས་ངོ་མ་ཤེས་ན། །སྟག་གཟིག་ན་བཀྲ་
གོང་མ་རེད། །ང་འདྲ་ཁྱོད་ཀྱིས་མ་ཤེས་ན། །གླིང་དཀར་རྒྱལ་གཞིས་ཁྲ་མོ་ནས།།
འབྲུ་ཕ་འབྲུ་ལ་ཤར་ནུབ་ཡོད། །འབྲུ་ར་མཁར་ལྡན་པའི་ནང་རོལ་ནས། །འབྲུ་
སྒ་སྡེ་ཆོས་སྐྱོང་བེར་ནག་ཟེར། །མཐུ་ལ་ཧཱུྃ་ཤི་ཕཊ ་འགྱེད་ཡིན། །སྔགས་ལ་བྱེ་
335



གོ་ར་ཚྭ་རྫོང་།
མ་རེག་གཅོད་ཡིན། །སྟོབས་ལ་གླང་ཆེན་སྨྱོན་པ་ཡིན། །འཛམ་གླིང་ས་ཡི་གཞི་
དཀྱིལ་ལ། །རྒྱུད་ཆེན་ཟེར་བ་བཞི་ལས་མེད། །བྱང་བློན་གྱད་པ་བསམ་འགྲུབ་
གཅིག །རྒྱ་ནག་པོའི་གྱད་ཆེན་འབྲུག་གྲགས་གཉིས། །ཧོར་ཤེད་ཆེན་རི་བོ་པང་
ཁུར་གསུམ། །གླིང་དཀར་པོའི་སྒ་སྡེ་ང་རང་བཞི། །འཛམ་གླིང་ཤེད་ཆེན་མི་
བཞི་རེད། །དེ་བཞིའི་ནང་ནས་ང་རང་ཡིན། །སྟོང་གཏམ་ཡིན་མིན་ཤེས་ནས་
ཡོང༌། །ར་རྒན་རྒྱུ་བོའི་དཔུང་རྩིད་དེ། །ར་རང་གི་འགྲམ་པའི་གཤེད་དུ་བབས།།
རྡོ་གོར་མོ་གཏད་པར་མི་འགྲོ་བ། །རང་མགོ་བརྡུང་བའི་ཐོ་བ་རེད། །རང་སྲོག་
གཅོད་པའི་སྤུ་གྲི་རེད། །འཛམ་གླིང་གེ་སར་རྒྱལ་པོ་དེ། །འཛམ་བུ་གླིང་གིས་མ་
འགྲན་པར། །བྱང་ཡུལ་དཔུང་གིས་ག་ལ་འགྲན། །དཔའ་རྟུལ་རྒྱ་སྟག་ངར་མ་
ལ། །གཅན་གཟན་ཀུན་གྱིས་མ་འགྲན་པར། །ཁྱི་ནག་བྱང་མིས་ག་ལ་འགྲན། །
སྟོབས་ཆེན་སྒ་སྡེ་བེར་ནག་ངས། །རྡོ་བར་སྣང་ཁམས་ནས་སྟོབས་ཀྱིས་ལེན། །
ཤེད་ཆེན་དཔུང་པས་དགུང་ལ་ཕྱུར། །བྱས་ཆེན་བྱང་མིའི་སྟེང་དུ་འཕེན། །རྣམ་
ཤེས་དག་པའི་ཞིང་ལ་སྤར། །འབྱུང་བཞིའི་ཕུང་ཁམས་རྡོ་ཡིས་བརྡུང་། །བྱ་
རྒྱལ་རྒོད་པོའི་ལྟོ་ལ་སྤྲད། །རྟ་ཁྲབ་འཁོར་གསུམ་རྙིང་མ་ལེན། །ལས་དེ་བྱས་
གཏམ་དེ་ཕྱིར་བཞག་བྱེད། །གཏམ་གོ་ནས་ཨེ་བྱུང་ཁམ་པ་སྐྱ། །གོ་ན་རྣ་བའི་
བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ནས་རྡོ་དེ་བར་སྣང་ནས་འུར་ལྡིར་གྱི་སྒྲ་བཅས་་་་་་་
འཕངས་པ་ཁོས་ཀྱང་རྡོ་དེ་ཙམ་ཞིག་མྱུར་བར་འཕངས་བྱུང་བ་རྡོ་གཉིས་བར་་་་་
སྣང་ནས་ཐུག་སྟེ་ཁོབ་སྒྲ་འབྲུག་གྲགས་པ་ལྟར་གནམ་ས་ཡང་འགུལ་བའི་སྣང་བ་
ཤར་བ་ལྟར་རྡོ་གཉིས་བར་སྣང་ནས་འཐོར་ཏེ་གླིང་དམག་ལྔ་དང་བྱང་དམག་་་་་་
བཅོ་བརྒྱད་ཙམ་རྡོ་ཟེར་གྱིས་བསད། དེ་ནས་ཁོང་གཉིས་ཁྲབ་ཆེན་དཔུང་
，
336



བྱང་བློན་གློག་ལྕམ་ཀླད་ཁྲག་གཏོར།
འཛིང་བྱས་པས་གཡག་རྒོད་འཐབ་པ་ལྟར་འུར་སྒྲ་དང་ལྡིར་སྒྲའི་ངང་ཇ་ཡུན་་་་་་
ཙམ་འཐབ་པས་མཐར་སྒ་སྡེ་རྒྱལ་ནས་ཁོ་གན་རྐྱལ་དུ་ས་ལ་བརྡབ་སྟེ་རྡོ་གཡག་་་་
གི་གྲོད་པ་ཙམ་ཞིག་སྙབ་ནས་ལན་གསུམ་མགོ་ལ་ཞུས་པས་ཀླད་པ་ཕྱིར་ཕྱུང་སྟེ་་་
བསད། དེ་ནས་བྱང་ངོའི་ནས་ཧོར་འཇང་མོན་གསུམ་གྱི་དམག་དེ། དཔའ་
རྟུལ་རྣམས་ཀྱིས་སྣ་འདྲེན་བྱས་ཏེ་དགུང་ནས་གནམ་ལྕགས་བབས་པ་ལྟར་གྱིས་་་
བྱང་དཔུང་དཀྲུག་སྟེ་བྱང་དམག་ལྔ་བརྒྱ་ཙམ་བཅོམ་ནས། མི་རོ་ཐང་ཤིང་སྐྱེལ་
སྒྲིལ། མི་ཁྲག་ཡུར་ཆུ་འབབ་འབབ། མི་མགོ་ཡུང་རྡོག་སྤུངས་སྤུངས། ཁྲབ་
བྱང་སློག་རུལ་གྲབ་གྲབ་བྱས་བྱུང་བར། སྟག་རི་ཨ་སྟག་རྩེ་རྒོད། སྟག་རི་བྱམས་
པ་དཔུང་དམར། བྲག་སྐྱའི་གླག་མོ་ཁེར་སྐྱེས་གསུམ་ནས་ཧོར་མོན་འཇང་
གསུམ་གྱི་དམག་སུམ་ཅུ་ཙམ་བསད་དེ་བྱུང་སྐབས། སྟག་རི་ཨ་སྟག་ལ་ཤན་པས་
རལ་གྲི་བཏབ་སྟེ་བསད། སྟག་རི་བྱམས་པ་དཔུང་རིང་ལ་དུང་སྐྱོང་གིས་གྲི་
བཏབ་པས་ལུས་ཚལ་པར་གཤག་སྟེ་བསད། བྲག་སྐྱའི་གླག་མོ་དང་གནམ་ལྷ་
གཉིས་གདོང་འཕྲད་པ ས་རལ་འགྲན་མང་པོ་བྱས་ཀྱང་འདྲ་འདྲ་ལྟར་ལ།
འཇང་ཁུ་བྱུག་པདྨ་དེར་ཕྱིན་ཅིང་ཁོང་གཉིས་ནས་གྲི་རུབ་བྱས་ཤིང་བསད། དེ་
ནས་སྟོང་ཤོང་སྨུག་མོ་རྩེ་རྒྱལ་དེས། འཇང་དམག་སུམ་ཅུ་ཙམ་མཚོན་ལ་དྲངས་
ཏེ་བྱུང་བར། སོག་བློན་ཟླ་བ་མཆོག་རབ་ནས་གདོང་བླངས་ཏེ་རལ་འགྲན་ཐུང་
ཙམ་བྱས་པས་སོག་བློན་ཟླ་བའི་ཕྲག་པ་ལ་ཁོའི་གྲི་ཐེབས་ཏེ་མཆན་འོག་བར་་་་་
གཤག་ཅིང་རྟ་ལས་ལྷུང་། དེ་ནས་ཁོས་ངར་བའི་སྒོ་ནས་མདའ་དགུ་འཕངས་
པས་འཇང་དམག་བཅོ་ལྔ་ཙམ་བསད་དེ་བྱུང་བས་འཇང་ཕྲུག་གཡུ་ལྷ་ཐོག་་་་་་
འགྱུར་དེ་འདོ་བ་གནམ་ཡག་སྔོན་པོའི་གོང་ནས་ཟུར་འདུག་ཅིག་བྱས་ཏེ་ཁོའི་་་་་
གདོང་བཀག་པས། ཁོ་ངར་ཆེན་གྱིས་སྲིན་པོ་སྲོག་ལ་རྔམ་འདྲ་ཞིག་བྱས་ཏེ་
337



གོ་ར་ཚྭ་རྫོང་།
གདོང་དེར་ཀྲོང་ངེར་བྱུང་ཞིང་གླུ་ཐུང་འདི་བྱང་གླུ་ཤ་ཟ་ཁྲག་འཐུང་གི་ངག་་་་
ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་མཐོ་བའི་གཞི་དཀྱིལ་ནས། །མེ་ཤེལ་ཉི་མའི་གུར་ཁང་ནས། །ལྷ་
ཆེན་ཁྲོས་པ་འབར་བ་དབང་། །བྱང་ཡུལ་རྒྱལ་པོའི་དབུ་འཕང་བསྟོད། །ནམ་
མཁའ་གློག་གི་གུར་ཁང་ནས། །མྱུར་མགྱོགས་ཅན་གྱི་ཧ་བ་བདུད། །བུ་རྟ་
དཔའ་བའི་སྡོངས་གྲོགས་མཛོད། །ས་འདིའི་ས་ངོ་མ་ཤེས་ན། །སྟག་གཟིག་ན་
བཀྲ་གོང་མ་ཟེར། །བྱང་སྟག་གཉིས་ཀྱི་ས་བར་རེད། །བྱང་མིས་རང་སྒར་
བཟུང་བ་ལ། །གླིང་རུས་ལས་དམག་ཅི་ལ་བབས། །ཨ་རྫི་གླིང་གི་ཧམ་པ་ལ། །
བྱང་ཡུལ་གོ་ར་རྒྱལ་པོ་དེས། །རྒྱལ་རབས་དགུ་ཡི་ཚུན་ཆོད་དེར། །བཙན་པོའི་
དགྲ་དང་ཉམ་ཆུང་སྐྱ། །དགྲ་སྣ་རྐུ་སྣ་མ་བྱུང་ཟེར། །དགྲ་ལ་ཕར་རྒོལ་མེད་པ་
ལ། །གྱོད་ལ་ཚུར་འགེལ་གླིང་གིས་བྱུང༌། །ཆིབས་ཆེན་རྟ་དྲེལ་ལྔ་པོ་དེ། །སྟག་
རོང་ཤོག་གིས་བརྐུས་ནས་ཐལ། །མ་ཚད་ར་མདའ་རྗེས་གཅོད་དེ། །གླིང་དཀར་
དམག་གིས་ཉུང་བརྡུང་བྱས། །མ་ངན་གེ་སར་རྒྱལ་པོ་དེས། །རྐུན་པོའི་རྒྱབ་དེ་
ཁྲམ་པས་འཚོས། །འཛམ་གླིང་བདེ་བའི་དུས་སྐབས་ལ། །མི་བདེ་དགྲ་ཇག་བྱེད་
མི་དེ། །བདུད་རིགས་ཡིན་ན་ཇོ་རུ་རེད། །བྱས་མེད་དམར་བསད་བཏང་བཏང་
ནས། །སྡིག་པའི་འབྲས་བུ་གླིང་ལ་སྨིན། །ཉེས་མེད་རྒྱུ་ནོར་འཕྲོག་པ་ལ། །ཉེས་
པ་འདུག་ན་གླིང་ལ་ཆོད། །ཡངས་པའི་ལྷོ་གླིང་རྒྱལ་ཁབ་ལ། །མི་ངན་གྱོད་ཀྱི(
སྐྱེས་པ་ཕོ་ལ)གཏམ་མཚམས་ཡོད། །ས་ནག་གླང་གིས་བཅད་མཚམས་ཡོད། །སྔ་
རབས་བྱང་སྟག་གཉིས་པོ་དེའི། །བྱང་རི་ཤིའི་དམ་དུད་དྲུག་ཅུའི་དོན། །དམག་
དཔོན་རི་ཤིའི་ཨ་རྒོད་དེས། །སྟག་གཟིག་ལས་དམག་དྲུག་ཅུ་བསད། །དཔའ་
338



བྱང་བློན་གློག་ལྕམ་ཀླད་ཁྲག་གཏོར།
བོས་བྱུས་ཚོད་མ་ཟིན་པར། །བཙན་ལྷའི་རལ་གྲི་ངར་ལ་དྲངས། །སྔ་གྱོད་རྙིང་
པ་དེ་འདྲ་ཡོད། །ཕྱི་གྱོད་གསར་པ་འདི་ལོའི་དུས། །སྟག་རོང་བློན་གཉིས་
མཁར་ལ་བཞག །རྒྱུགས་རྟ་སྔོ་ཁྲ་ཤོད་ལ་སྦས། །ད་གྱོད་གསར་པ་དེ་འདྲ་ཡོད། །
གླིང་དམག་བབས་དོན་ཅི་ལ་རེད། །སྒར་གྲུ་བཞི་དམག་གིས་ཨ་ལུང་བསྐོར། །
དམག་དཔོན་གློག་ལྕམ་འཕར་མ་དེ། །གླིང་རྒན་འདན་མས་མདའ་ལ་སྦྱར། །ད་
རུང་ཚོད་མེད་བྱང་སྒར་དཀྲུག །རྟ་སྔོན་ཞོན་པའི་ཧམ་ཆེན་མ། །གཡུ་ལྷ་ཐོག་
འགྱུར་ཨི་མི་ཡིན། །ཡིན་ན་འདྲ་མ་འདི་འདྲ་ཡོད། །དགུང་སྔོན་གཡུ་འབྲུག་
སྔོན་མོ་དེས། །མི་དགོས་རི་འགོའི་བྲག་རི་གཏོར། །དགོས་ངེས་ཨ་མྱེ་གཡས་ལ་
བཞག །ནགས་ཀྱི་རྒྱ་སྟག་དམར་པོ་དེས། །མི་དགོས་རྟ་ཡི་ཤ་དམར་བཀྲམ། །
དགོས་ངེས་ས་མདའ་གཡས་ལ་བཞག །ས་ཐམ་འཇང་གི་གཡུ་ལྷ་བུ། །མི་དགོས་
རྒྱལ་ཕྲན་དགྲ་ལ་སྡང་། །དགོས་ངེས་གླིང་དཀར་གཡས་ལ་བཞག །སྐྱིད་སྡུག་
མེད་པའི་གཡུ་ལྷ་བུ། །ངོ་ཚ་མེད་པ་གླིང་དཀར་རོག །དམར་བསད་ཁྲག་ལ་མ་
བསྒྲེས་ན། །སྟོང་ཤོང་ཤི་བའི་རོ་དང་འདྲ། །གཡས་ལ་འདོགས་པའི་ཉག་ཕྲན་
མདའ། །ལྕགས་མདའ་ནག་པོ་དགྲ་འདུལ་ཟེར། །འཕང་ན་ཐར་མེད་གནམ་
ལྕགས་ཐོག །གཡོན་ན་འདོགས་པའི་མཆོག་དཀར་གཞུ། །ལྕགས་གཞུ་ནག་པོ་
ཐོག་འབེབས་ཟེར། །བཀུག་ན་བྲག་དཀར་རྨང་ནས་བཤིག །དེ་རིང་ཁྱོད་ལ་ཧོ་
མ་ཡ། །དཀར་ནག་མཚམས་ལ་མ་བརྒྱབ་ན། །དཔའ་བོ་བཏགས་པ་དོན་རེ་
ཆུང་། །
ཅེས་གླུ་དེ་བླངས་ཤིང་མདའ་དེ་དགུང་ནས་གཟའ་རྒོད་འགྲིམ་པ་ལྟར་་་་་་
འཕངས་བྱུང་བ་གཡུ་ལྷའི་ཁྲབ་མ་སྟོད་མཚམས་ལ་ཐེབས་ཀྱང་ཅི་ཡང་གནོད་མ་་་
འཁྲུགས། དེ་ནས་འཇང་ཕྲུག་གཡུ་ལྷ་དེས། རྟ་ཡི་ཁ་རུ་འཐེན་ཙམ་བྱས་ཏེ་
339



གོ་ར་ཚྭ་རྫོང་།
ཞགས་པ་མེ་ཆེན་གློག་འཁྱུག་དེ་གྲུ་ནས་ཕུད་ཅིང་། ཡ་ཁོ་རེ་སྡར་མ་སྟོང་ཤོང་བུ།
ཁྱོད་སྡར་མའི་ལག་སྔ་སྔོན་ནས་བྱུང༌། ད་དཔའ་བོའི་རྟིང་མ་རྗེས་ལ་ཡོད། །
ཉན་བསམ་ན་འདྲ་མ་ཨེ་འདྲ་ཡོད། ཞེས་ཟེར་ཏེ་ངག་རྟ་ཁུ་བྱུག་དྲུག་འགྱུར་ལ་
དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་འཇང་གི་ལྷ། །གཡུ་ལྷ་བུ་དང་མཉམ་ཆས་གྱིས། །དིང་རི་
མི་རྒན་ཨ་ལྔ་བཅས། །དཔའ་བོའི་ཞགས་ཁ་འཚོ་རོགས་གྱིས། །ས་འདིའི་ས་ངོ་
མ་ཤེས་ན། །སྟག་གཟིག་ན་བཀྲ་གོང་མ་རེད། །རྒོད་པོས་རྙིང་མ་ལེན་ས་རེད། །
སྡར་མས་སྟོང་གཏམ་བཤད་ས་རེད། །ང་འདྲ་ཁྱོད་ཚོས་ལོས་རང་ཤེས། །དགུང་
ལ་འགྲིམ་པའི་ལྕགས་ཁྲ་དེ། །སྡར་མ་བྱིས་ཁྱི་སྲོག་བདག་རེད། །སྒང་སྟོད་
འགྲིམ་པའི་སྤྱང་ཐང་དེ། །གླེན་པ་ལུག་གི་སྲོག་བདག་རེད། །སྒར་ལ་བསྒྲོད་པ་
གཡུ་ལྷ་དེ། །བྱང་ཡུལ་བཅོམ་པའི་གཤེད་མ་ཡིན། །གཡུ་ལྷ་བུ་དང་འཆི་བདག་
གཉིས། །འཕྲད་ན་ཐར་པ་དགྲ་ལ་བསྒྱུར། །གཤིན་རྗེའི་ཁྲམ་དང་གུ་སེ་གྲི། །
གཡུག་ན་མི་མངགས་ལས་ཀྱི་དབང་། །གནམ་ཡག་རྟ་དང་བསེར་མ་རླུང་། །
རྒྱུགས་ན་མི་བཏང་བང་གིས་ཤུགས། །གེ་སར་བྱ་རྒྱལ་ཁྱུང་ཆེན་ལ། །འཕུར་
བའི་གཤོག་པ་གཡུ་ལྷ་བུ། །རྒྱལ་པོ་གཡུ་འབྲུག་སྔོན་མོ་ལ། །ཐོག་དམར་ཁ་ལོ་
འཇང་གི་བློན། །ལྷ་སྲས་གངས་སྟོད་སེང་གེ་ལ། །གཡུ་རལ་རྒྱས་པ་འཇང་གི་བུ།།
དཔའ་རྟུལ་རྒྱ་སྟག་དམར་པོ་ལ། །འདུར་རོགས་རི་བཀྲ་འཇང་གི་བློན། །ཡིན་
ན་དཔའ་བོ་དེ་འདྲ་ཡིན། །ད་ནངས་ཞོགས་ཀྱི་རྟིང་མ་ལ། །བྱང་སྒར་ཁྲ་མོ་མི་
དཀྲུག་རྒྱུ། །ཁྱི་རྒན་གཡུ་འབྲུག་དུང་ཟླ་གཉིས། །གབ་པའི་ཁྱི་ཁུང་ཚོལ་ནས་
མེད། །གློག་ལྕམ་སྟོང་ཤོང་སྡར་མའི་བུ། །བྲོས་འཐབ་དང་ནས་གར་སོང་མེད། །
-
340



བྱང་བློན་གློག་ལྕམ་ཀླད་ཁྲག་གཏོར།
དམག་མང་མི་གསོད་ཀ་མེད་བྱུང་། །ད་ལྟ་ཕེབས་པ་བཀའ་དྲིན་ཆེ། །སྟོང་ཤོང་
རྫུན་མ་སྟོང་གཏམ་ཅན། །མདའ་ཉག་ཕྲན་རང་དབང་ཐོབ་པས་ཟེར། །ཁྲབ་
དཀར་མོ་ཕུག་པ་ཕ་ར་ཞོག །འཕང་ལྗིད་པས་ཟོས་ཙམ་མ་ཐུབ་བྱུང་། །དེ་
འདྲའི་མདའ་མོ་འཕངས་པ་ལས། །བུ་དཔའ་བོས་སོར་རྡེལ་འཕངས་པས་
དགའ། །སྡར་མའི་གཏམ་དང་གློ་བའི་ཧུབ། །ཁ་ལ་ཡོད་ཀྱང་འཕྱ་ན་མེད། །
བདེན་མེད་མཐུ་དང་ཞ་ཉེའི་ཁབ། །བལྟས་ན་ཡོད་ཀྱང་བསྐུལ་ན་མེད། །ནུས་
མེད་མདའ་དང་བྱང་མིས་གཏམ། །བཤད་ན་ཡོད་ཀྱང་དོན་ལ་མེད། །ཁྱོད་ཉམ་
ཆུང་རྫུན་གྱི་མཁན་པོ་ལ། །མདའ་མཚོན་མི་འདྲེན་སྙིང་ཡང་རྗེ། །གཡུ་ལྷ་
དཔོན་གྱི་ཚེ་ཐར་བཏང་། །རྒྱལ་པོ་གེ་སར་སྐུ་ཚེ་བསྲིངས། །དམག་མང་བཅོམ་
པའི་སྡིག་བཤགས་བྱེད། །འདས་པ་རྣམས་ཀྱི་དགོངས་རྫོགས་བྱེད། །ཕྱི་རབས་
གཏམ་གྱི་རྣ་རྒྱན་བྱེད། །ཞགས་པ་མེ་ཆེན་གློག་འཁྱུག་འདི། །དགུང་ལ་འཕངས་
ན་རྟ་བདུན་བཟུང་། །སོག་སྟོད་རྟ་རྫོང་ཕབ་པའི་དུས། །ཉིན་མཚན་གཉིས་ལ་
བཏོད་ཕུར་བརྒྱབ། །ལྷོ་གླིང་མུན་པའི་སྐལ་ལོག་སྤྲད། །བར་སྣང་འཕངས་ན་
གཡུ་འབྲུག་བཟུང་། །ངར་སྐད་ཤར་རེ་ཐང་ལ་བརྡབ། །དགོས་འདོད་ནོར་བུ་
ལག་ནས་བླངས། །ད་ལྟ་རྒྱལ་པོའི་ཕྱག་ན་ཡོད། །ཡིན་ན་དཔའ་བོ་དེ་འདྲ་ཡིན།།
དེ་རིང་གདོང་འཕྲད་ཁམ་པ་སྐྱ། །ལུས་གྲུ་གུ་བཞིན་དུ་མ་བསྡམ་ན། །དཔའ་
གཡུ་ལྷ་མིན་པའི་རྟགས་ལ་ཞོག །དིང་རི་མི་རྒན་ཁུ་བྱུག་བཅས། །གཡུ་ལྷའི་
ཞགས་ཀྱི་ཁ་འཛིན་གྱིས། །རྒྱལ་མཆོག་གེ་སར་ལྷ་ཡི་མགོན། །ཡེ་ཤེས་སྤྱན་གྱིས་
ལྟ་ལེར་གཟིགས། །གླིང་དཀར་འབུམ་དམག་དཔུང་གིས་གཟིགས། །རྟིང་མ་
གཡུ་ལྷ་ང་ལ་བབས། །དཔའ་བོས་དཔུང་རྟགས་བཞག་རྒྱུ་ཡིན། །སྐྱེན་པོས་གྲུབ་
རྟགས་བཞག་རྒྱུ་ཡིན། །བྱང་བློན་སྟོང་ཤོག་ཁྱི་ནག་བུ། །ཁྱི་ཞེའུ་ཐག་པས་
341



གོ་ར་ཚྭ་རྫོང༌།
་་་
བསྐོར་འདྲ་བྱེད། །གླིང་དཀར་ཁྱི་མེད་མ་ཡིན་ཀྱང་། །བྱང་བློན་ཁྱི་དང་ནོར་
རྟགས་གྱིས། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ཙམ་བཏང་ཞིང་ཞགས་པ་དེ་གློག་གི་རྣམ་པ་ལྟར་འཕངས་པས་
སྟོང་ཤོང་གི་སྐེ་ལ་ཐེབས་པས་ཤུགས་ཆེན་གྱིས་འཐེན་པས། ཁོ་ངར་ཆེན་གྱིས་
རལ་གྲི་ལན་དགུ་བཏབ་ཀྱང་མ་ཆོད་པས། ཁོས་ཀྱང་ལག་པས་དམ་དུ་འཇུས་ཏེ་
ཕར་འཐེན་པ་དང༌། འཇང་བློན་རྣམས་ཉེར་བཅར་གྱིས་བཟུང་གྲབས་བྱས་
པས་ཁོས་ལ་མོ་གྲི་གཅིག་བཏབ་བྱུང་བས་འཇང་བྱ་རྫི་བུ་ཡི་རྐང་རིང་ལ་ཐེབས་་་་
ཏེ་རྟ་ལས་ལྷུང་། དེ་ནས་གཡུ་ལྷ་ནས་ཤུགས་བསྐྱེད་དེ་འཐེན་པས་ཁོའི་ཨུས་
མིག་འགགས་ཏེ་དབང་པོ་ཤོར་བའི་སྐབས་དེར་དཔའ་རྟུལ་རྣམས་ཀྱིས་གྲུ་གུ་་་་་
ལྟར་བ ཀྱིགས་ནས་རྟ་ཐོག་ཏུ་བཞག་སྟེ་རྗེས་བཞིན་ཁྲིད། དེའི་དུས་དེར་དམག་
དཔོན་གཡུ་འབྲུག་དགྲ་འདུལ་དེས་གླིང་དམག་བརྒྱ་ཙམ་མཚོན་ལ་སྦྱར་ཏེ་བྱུང་་་་
བར། ཀ་རུའི་རྒྱལ་མཚན་ཆོས་གྲགས་ནས་གདོང་བླངས་ཏེ་མདའ་གཉིས་
འཕངས་པ་ཐེབས་ཀྱང་མཚོན་གྱིས་མ་ཆོད། ཁོ་ངར་ཆེན་གྱིས་སྟེང་དུ་མཆོངས་
ཏེ་རལ་འགྲན་ཐུང་ཙམ་བྱས་པས་ཆོས་གྲགས་ལ་ཐེབས་ཏེ་ཁྲག་དམར་ཤར་ཤར་་་་
གྱིས་རྟ་ལས་ལྷུང་སྟེ་འདས། ནག་རུའི་ཐར་པ་བསམ་འགྲུབ་ནས་གྲི་གསུམ་
བཏབ་ཀྱང་མ་ཆོད། ཁོས་གྲི་གཅིག་བཏབ་པས་གྲི་རྨས་ཁོས་མཚོན་མི་འགྲོ་བར་
ཤེས་ཏེ་རལ་གྲི་ཤུབས་ལ་དྲངས་ཏེ་ཁྲབ་ཆེན་སྦར་འཛིང་བྱས་རྩིས་ཀྱིས་དཔའ་་་་
ལའི་ཁྲབ་ཀྱི་ཐོང་རྩ་ནས་བསྡུས་ཏེ་དཀྲུག་པར་དཔའ་ལས་ཀྱང་དེ་བཞིན་ཁོ་ལ་་་་་
འཐམ་ཏེ་དཀྲུག་པས་དཔའ་ལ་རྟ་ལས་ཕྲལ་ཏེ་བྱུང་བ་དང་། དཔའ་ལས་ཀྱང་
ཤུགས་བསྐྱེད་དེ་འཐེན་ཞིང་གཉིས་ཀ་ཐང་དུ་ལྷུང་སྟེ་དཔུང་འཛིང་བྱེད་བཞིན་་་་
དེར། གར་བྱུང་མེད་པར་རྒྱལ་པོའི་སྤྲུལ་པ་མི་དཀར་རྟ་དཀར་ཅན་གཅིག་བྱུང་
342



བྱང་བློན་གློག་ལྕམ་ཀླད་ཁྲག་གཏོར།
སྟེ་ཁོའི་དཔུང་པ་ནས་བསྡུས་ཏེ་དཀྲུག་པས་ཁོས་དཔའ་ལ་བཏང་སྟེ། རྒྱལ་པོའི་
སྤྲུལ་པ་དང་ཇ་ཡུན་ཙམ་འཛིང་ཡང་དབྱེར་མ་ཆོད། དཔའ་ལས་ཁོའི་ཁྲབ་ཀྱི་
རྒྱབ་དར་ལ་ལག་པ་གཡོན་པས་བཟུང་སྟེ་ལེབ་ཆེན་ལན་གསུམ་བཏབ་ཀྱང་ཁོའི་་་
བླ་གནས་མ་ཐུལ་བ་དང་འདུལ་བའི་དུས་ལ་མ་བབ་པ་བཅས་ཀྱིས་ཅི་ཡང་མ་་་་་
གནོད། དེ་ནས་ཁོས་དཔའ་ཁ་རན་ཚོད་ཀྱིས་རྟ་ལས་ཞོན་ཏེ་དམག་ཁྲོད་དུ་ཤོར་
འིང་གོ་འཇོ་བྲག་ཡབ་བཅས་ནས་དམག་ཉི་ཤུ་ཙམ་བསད་དེ་བྱུང་བར། གོ་
འཇོའི་དཔའ་ཚ་འབུམ་རྒྱལ་དང་། ཨ་ནག་དོམ་རྒོད་གཉིས་ཀྱིས་གདོང་བླངས་
ཏེ་རལ་འགྲན་ལན་གསུམ་བྱས་པས་དཔའ་ཚ་འབུམ་རྒྱལ་གྱི་གཞོགས་ཕྱེད་ཕྲལ་་་
ཏེ། རྟ་ལས་ལྷུང་ཞིང་འདས། ཨ་ནག་ལ་གྲི་བཏབ་པས་དབུ་ཐང་ལ་འཕངས་ཏེ་
དཔའ་ཁ་རན་ཚོད་ཀྱིས་ཀི་ཤར་བཏབ་སྟེ་རང་དཔུང་ལ་ཤོར། དེའི་དུས་སུ།
བདུད་དམག་ཨ་གྲག་བྱེ་རི་བཅས་ཀྱི་དམག་དཔུང་དེ་བྱང་སྒར་ལ་བབས་ཏེ་་་་་་
མདའ་མཚོན་ཆར་ལྟར་ཕབ་སྟེ་འཁྲུག་པས་བྱང་དམག་བརྒྱ་ཚོ་མང་པོ་བསད། །
ཚུར་ཡང་གླིང་དམག་བརྒྱད་ཅུ་ཙམ་གྲོངས་ཏེ་འཁྲུག་འཁྲུག་ལོང་ལོང་གི་བར་་་་་་
དེར། ཤེལ་ལུང་དུང་ཟླ་ཡ་མེད། མགྱོགས་པའི་གཟའ་རྒོད་གློག་ཞགས། དགེ་
རྩེ་ཨ་དཔལ་འཕེན་ཕྱུག་གསུམ་ནས་མདའ་མཚོན་གང་ཟིན་གྱིས་བདུད་དང་ཨ་་་་
གྲག་བྱེ་རི་བཅས་ནས་དམག་ལྔ་བཅུ་ཙམ་ཕབ་སྟེ་གདོང་དེར་ཤར་རེ་བྱུང་བ་་་་་
དང༌། ཨ་གྲག་ཉི་མ་གྲགས་པ་དེས་རྟ་ཁ་བགག་ཡབ་ཆེན་མནན་ནས་གླུ་འདི་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ལྷ་ཆེན་དགའ་རབ་ཆེན་པོ་དང་། །སྲིན་མོ་ཡཀྵ་སྤྲེལ་གདོང་བཅས། །སྒང་ཨ་
གྲག་ཡུལ་གྱི་ཟོ་དོར་རྣམས། །མ་ཐུབ་དགྲ་བོ་ཨར་ལ་གཏོད། །རང་ཕྱོགས་བུ་
343



གོ་ར་ཚྭ་རྫོང་།
རྟའི་ཁ་འཛིན་གྱིས། །ས་འདིའི་ས་ངོ་མ་ཤེས་ན། །སྟག་གཟིག་ན་བཀྲ་གོང་མ་
རེད། །ང་འདྲ་ཁྱོད་ཀྱིས་མ་ཤེས་ན། །རྡོ་མཁར་རིང་མོའི་ནང་བཅུད་དེ། །ཨ་
གྲག་དཔོན་པོ་ཉི་མ་གྲགས། །རྒྱལ་པོ་དགུང་གི་རྟ་བདུན་ལ། །གསལ་གྲོགས་
ངང་སེར་ཟླ་བ་ཡིན། །གླིང་དཀར་གངས་རི་དཀར་མོ་ལ། །མཐོ་རོགས་བྲག་རི་
རྩེ་རྒྱལ་རེད། །རྒྱལ་དགུ་ནགས་རྒྱལ་ཕྱུག་མོ་ལ། །སྐྱོར་རོགས་རྩི་ཤིང་མེ་ཏོག་
རེད། །དགྲ་འདུལ་ལྷ་དམག་ཆས་ལམ་ནས། །སྔོན་འགྲོ་སྒང་སྟོང་ཉི་མ་རེད། །
དགྲ་ལ་ཕྱུར་བའི་རལ་གྲི་ཡིན། །གཉེན་ལ་ངོམ་པའི་རྒྱ་དར་ཡིན། །དེ་ནས་ཉོན་
དང་བྱང་གི་བློན། །ཡང་དག་དོན་གྱི་འདྲ་མ་ལ། །རི་རབ་མགོ་ཡི་ཁྱུང་ཆེན་
དང་། །བྲག་སྟོང་བྱ་རྒྱལ་རྒོད་པོ་གཉིས། །གནམ་འཕུར་ཡིན་པ་འདྲ་ན་ཡང་། །
སྟོབས་རྩལ་མི་འདྲ་ལས་ཀྱིས་བསྐོས། །གངས་སྟོད་སེང་གེ་དཀར་མོ་དང་། །རྒྱུ་
གྲོང་ནོར་སྲུང་ག ཏུམ་པོ་གཉིས། །སྡེར་ཐོག་ཡིན་པ་འདྲ་ན་ཡང་། །རྩལ་ལྡན་མི་
འདྲ་ལས་ཀྱིས་བསྐོས། །རྒྱ་མཚོའི་ནང་གི་ཆུ་སྲིན་དང༌། །འགྱུར་གཤོག་ཅན་གྱི་
ཉ་མོ་གཉིས། །ཆུ་གནས་ཡིན་པ་འདྲ་ན་ཡང་། །རྔམ་འཇིགས་མི་མཉམ་སྔོན་གྱི་
ལས། །སྟོབས་ཆེན་གེ་སར་རྒྱལ་པོ་དང་། །(ཤེས་མེད)གོ་ར་རྒྱལ་པོ་ཁྲི་བཙན་
གཉིས། །སྐྱེ་ལུགས་མི་ལུས་འདྲ་ན་ཡང་། །དབང་ཐང་མི་འདྲ་སྨོན་ལམ་བཙན།།
དཔའ་རྟུལ་གླིང་གི་ལྷ་དམག་དང་། །གོ་རའི་སྟག་རི་དཔུང་དམག་གཉིས། །
འཁོར་གསུམ་བསྐོར་བ་འདྲ་ན་ཡང་། །དཔའ་རྩལ་མི་འདྲ་ལྷ་བདུད་དབྱེ། །དེ་
ཨི་གོ་སྡར་མ་བྱང་གི་དཔུང་། །ད་ནངས་ཉི་མའི་སྔ་དྲོ་ལ། །རྟིང་མ་བྱང་སྒར་
ནང་ནས་བཅད། །བརྒྱ་ཚོ་མང་པོའི་མགོ་ལག་བླངས། །ཁྲི་སྟོང་མང་པོས་མགོ་
སྒུར་ཞུས། །སྒར་ཞོ་བཞིན་ཆགས་པ་ཁྲག་བཞིན་དཀྲུག །ཁྲ་ཆུང་མིག་གིས་མ་
མཐོང་ངམ། །མགོ་སྟོད་རྣ་བས་མ་ཐོས་སམ། །ད་ལྟ་གདོང་ལེན་སྟག་རི་གསུམ། །
344



བྱང་བློན་གློག་ལྕམ་ཀླད་ཁྲག་གཏོར།
དཔའ་བྱས་ཚོད་ཟིན་ན་སྤྱང་པོ་ཡིན། །གཏམ་རང་ཚོད་ཟིན་ན་མཁས་པ་ཡིན། །
མོ་ཟས་ཚོད་ཟིན་ན་མཛངས་མ་ཡིན། །དེ་བསམ་མགོ་འབུལ་ཞུས་ན་བསམ། །
ཞུ་སྣ་ང་ཡིས་བྱེད་པས་ཆོག །གལ་སྲིད་འགྲན་བསམ་ཡོད་པས་ན། །གསོན་ལ་
ཐར་པ་དགྲ་ལ་བསྒྱུར། །
ཅེས་གླུ་དེ་ལྟར་བཏང་བས། མགྱོགས་པའི་གཟའ་རྒོད་གློག་ཞགས་དེས།།
རྟ་དམར་ཆུང་གི་ཁ་རུ་འཐེན་ཏེ་རལ་གྲི་ལ་ཁྲག་གི་ངམ་ཆགས་པ་དེ་རྟ་ཡི་རྔོག་མ་
ལ་བྱིལ་བྱིལ་བྱས་ཏེ་གླུ་ཐུང་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་འབར་བ་སྲོག་གི་བདག །སྒོ་སྲུང་ཧ་བ་བདུད་བཙན་དང༌། །འབྲས་
མོ་གངས་དཀར་རྩེ་གསུམ་བཅས། །དཔའ་བོའི་དཔུང་པའི་སྐྱོར་མ་གྱིས། །ས་
འདི་སྟག་གཟིག་ན་བཀྲ་གོང་། །བྱང་སྒར་ཁྲ་མོའི་གཞི་དཀྱིལ་རེད། །ང་འདྲ་
ཁྱོད་ཀྱིས་མ་ཤེས་ན། །གངས་ཨ་གཡེལ་རྒྱལ་མོའི་གཡས་ལུང་ནས། བྲག་རིན་
ཆེན་འབར་བའི་མར་ཞབས་ནས། །རྫོང་བཙན་པོ་ཤ་རུ་དགུ་བསྒྲིལ་ནས། །
དཔའ་ལན་མེད་གཟའ་རྒོད་གློག་ཞགས་ཟེར། །ལྷོ་གངས་ཡུལ་བྱང་གི་དཔོན་པོ་
ཡིན། །ཨ་ཙི་གླིང་གིས་བརྙས་པ་ལ། །རྟ་དེད་མི་བསད་འབུམ་དམག་དྲངས། །
བྱས་པ་མེད་པའི་ཉེས་པ་བཀལ། །སྡིག་པ་མེད་པའི་དམྱལ་བར་འགྲིམ། །གླིང་
རུས་བྱ་བ་ཚད་མེད་རེད། །བྱང་ཡུལ་མི་འགྲན་ཀ་མེད་རེད། །ཁྱོད་རང་ཟེར་བ་
དེ་རང་རེད། །རི་རབ་མཁའ་ལྡིང་ཁྱུང་ཆེན་དེ། །བྱ་བྲན་འགྲན་པ་མ་ཡིན་
ཀྱང༌། །ཁ་དོག་སེར་བ་གཤེད་མ་དགྲ། །སྟོབས་ཆེན་གཤོག་སྒྲོ་བསྒྲོད་པ་མེད། །
གངས་དཀར་ཟུར་གྱི་སེང་གེའི་བུ། །སྡེར་ཐོགས་རྒྱལ་པོ་ཡིན་ན་ཡང་། །བློ་ལྡན་
མཁས་པ་ལས་ཀྱི་གཤེད། །ངར་སྐད་གཡུ་རལ་ངོམ་ས་མེད། །རྒྱ་མཚོའི་ཆུ་སྲིན་
345



གོ་ར་ཚྭ་རྫོང་།
ངར་མ་དེ། །ཆུ་གན ས་འགྲན་ས་མ་ཡོད་ཀྱང་། །དུང་དཀར་འཕྱོ་བ་སྔོན་གྱི་
དགྲ། །རྔམ་འཇིགས་རལ་པ་ངོམ་ས་མེད། །གླིང་དཀར་རྒྱལ་པོ་གེ་སར་དེ། །
རྒྱལ་ཕྲན་གཞན་གྱིས་མ་འགྲན་ཡང་། །ཁྲི་བཙན་དཔའ་བོ་གཤེད་མའི་དགྲ། །
དཔའ་རྩལ་དཔུང་པ་ངོམ་ས་མེད། །དཔའ་རྟུལ་སྡར་མ་གླིང་དམག་དེ། །དེ་
སྔོན་དཔའ་བོས་མ་འགྲན་ཡང་། །སྟག་རི་དཔའ་བོ་སྲོག་གི་བདག །དཔའ་ཁ་
རྟིང་མ་ངོམ་ས་མེད། །ལན་མེད་བྱང་གི་དམག་དཔུང་འདིས། །རྒྱལ་ཁབ་བཅུ་
ཡི་ཁ་ཡ་བྱས། །སྟག་གཟིག་ཡུལ་ལ་དམག་དཔུང་ཕབ། །རྒོད་པོ་ཐམས་ཅད་
མགོ་ལག་ཕྲལ། །ཕར་ཤོར་རྟ་དེ་ནོམ་ལ་བཅད། །ཡིན་ན་རྒོད་པོ་དེ་འདྲ་ཡིན། །
ད་རུང་འབྱུང་བཞི་མ་ཞིག་བར། །རྟིང་མ་ཅི་ལོན་ཅི་ཆོད་བྱེད། །ཐ་མ་ཤི་ཡང་
ཅི་ལ་འགྱོད། །མི་ཤི་གཏན་དུ་སྡོད་ས་མེད། །འཆི་བ་འགྲོ་བའི་སྤྱི་སྐལ་རེད། །
དེ་ལ་འཇིགས་པ་སུ་ཡིས་བྱེད། །ཡང་དགོས་བྱང་ཡུལ་ཉེས་མེད་ལ། །རང་ཡུལ་
གནས་ཀྱང་དགྲ་རུ་འཛིན། །རང་མཁར་ཉལ་ཡང་སྲོག་ལ་རྒོལ། །དེ་ལན་མ་
འཕྲད་རོ་དང་འདྲ། །ཤ་ཕ་དགྲ་བོ་གླིང་གི་དཔུང་། །ཉེས་མེད་དམར་བསད་
བཏང་བཏང་ནས། ན་རག་གནས་ནས་ཤ་རེ་ཚ། །ཉམ་ཆུང་མི་རྒྱུ་འཕྲོག་
འཕྲོག་ནས། །ཕྱི་མའི་བུ་ལོན་སོད་དུས་མེད། །དམག་དང་ཇག་ལ་ཕྱིན་ཕྱིན་
ནས། །མ་སྲུ་སྡུག་ལ་དྭངས་དུས་མེད། །འཛམ་གླིང་སྤྱི་དགྲ་གླིང་དཀར་དམག །
མི་གཅིག་བཏང་ན་རོ་དང་འདྲ། །ད་ལྟ་གདོང་ཐུག་རག་པ་སྐྱ། །ཨ་གྲག་ཉི་མ་
ཡིན་པས་ཟེར། །ཁྲེལ་མེད་ངོ་ལ་ཚ་རྒྱུ་མེད། །ལུང་རིང་རྟ་ལ་གང་རྒྱུ་མེད། །ཨ་
གྲག་གནམ་གྱི་རྒྱལ་པོ་དེའི། །མི་ཕྱེད་གླིང་གིས་དམར་བསད་བཏང་། །ཚེ་
བསོག་ནོར་རྫས་ནོམ་ལ་བཅད། །ཕུ་བོ་བཙན་སྐྱ་བཙོན་ལ་བཟུང་། །དཔའ་
རྟུལ་ངར་མའི་མདའ་འབེན་བཞག །ཆགས་ཆེ་བ་ཡིན་ན་དེ་ཟོ་ཁ། །མི་མཁས་
346



བྱང་བློན་གློག་ལྕམ་ཀླད་ཁྲག་གཏོར།
པ་ཡིན་ན་དེ་ལྟར་རེད། །ད་རུང་རྒད་མདོག་ངོ་རེ་ཚ། །དགྲ་ནག་པོའི་ངོ་སྲུང་
སྡོད་པ་ལས། །ཤི་དམྱལ་བའི་ཟངས་ཁ་འགྲིམ་པ་དགའ། །མགོ་སྒུར་ཕྱག་འཚལ་
ཁྱོད་རང་གྱིས། །བྱང་ཡུལ་རྒྱལ་པོའི་དཔུང་དང་བསྟུན། །ཤ་ལན་ཟོག་ཤོར་ཨི་
འཕྲོད་གྱིས། །མིན་ན་གདོང་ལ་མཆོངས་ནས་ཤོག །མགོ་འཕྲུ་དཔའ་བོའི་རྟིང་
མ་ལེན། །རྟ་ཁྲབ་འཁོར་གསུམ་རོལ་དུ་ཁྲིད། །དེ་ལས་འགྲོ་ས་ག་ན་ཡོད། །
ཁྱོད་རང་ཡིད་ལ་དེ་འདྲ་ཞོག །
ཅེས་གླུ་དེ་ལྟར་བཏང་ནས་རླུང་དམར་འཚུབ་པ་ལྟར་མཆོངས་བྱུང་བས་ཨ་
གྲག་དཔོན་ནས་ཀྱང་རལ་གྲི་ཤུབས་ནས་ཕྱུང་སྟེ་རལ་འགྲན་བྱས་པས་ཨ་གྲག་་་་་་
དཔོན་གྱི་རལ་གྲིའི་སོ་ཁ་དགའ་རབ་ཀྱིས་འཚོས་ཏེ་ལན་གསུམ་པའི་ཐོག་ནས་་་་་
ཁོའི་སྐེ་ལ་ཐེབས་པས་འདུལ་བའི་དུས་ལ་བབ་སྟེ་མགོ་ཡུང་རྡོག་བྲེག་པ་ལྟར་་་་་་་
འཕངས་ནས་བསད་དེ་མགོ་འཕྲུ་བླངས། དེ་ནས་ཤེལ་ལུང་དུང་ཟླ་ཡ་མེད་དེས་
གཟའ་རྒོད་ཤོར་བ་མཐོང་སྟེ། ང་རྒྱལ་དྲག་པོ་གློ་བུར་དུ་ལངས་ཏེ་རལ་གྲི་ཕྱར་
ནས་སྟེང་དུ་མཆོངས་ཤིང་ཨ་གྲག་དཔོན་དང་རལ་འགྲན་ཇ་ཡུན་ཙམ་བྱས་ཀྱང་་་
ཕར་ཚུར་སུ་ལ་ཡང་གནོད་མ་ནུས། དེ་ནས་རལ་གྲི་ཤུབས་ལ་དྲངས་ཏེ་ཁྲབ་
ཆེན་དཔུང་འཛིང་ཇ་ཡུན་ཙམ་བྱས་ཀྱང་དབྱེར་མ་ཆོད་པས་ཐང་ཆད་དེ་སོ་སོར་་་
བྱེར། དེ་ནས་ཨ་སྟག་ཀླུ་མོ་དང༌། དགེ་རྩེ་ཨ་འབར་འཕེན་ཕྱུག་གཉིས་གདོང་
འཕྲད་ཅིང་རལ་འགྲན་བྱས་པར། དཔའ་མོའི་གྲི་ཤད་ནག་དེ་ལན་གསུམ་ཐོག་
ཁོའི་ཕྲག་པ་ལ་ཐེབས་པས་ལག་འོག་བར་གཤག་སྟེ་བསད། ཡང་དེའི་དུས་སུ་
གཡུ་འབྲུག་དང༌། དུང་ཟླ་གཉིས་ནས་བརྙས་ལས་འདི་ལྟར་ཁུར་བ་ལས་ཤི་བ་
དགའ་སྙམ་སྟེ་གླིང་དམག་གི་གདོང་དུ་མཆོངས་ནས་རེ་རེས་གླིང་དམག་བརྒྱ་རེ་་་
ཙམ་བཅོམ་ནས་བྱུང་བར། རྒྱལ་པོའི་སྤྲུལ་པ་མི་དཀར་རྟ་དཀར་ཅན་ནས་
347



གོ་ར་ཚྭ་རྫོང་།
གདོང་བླངས་ཏེ་མདའ་འཐབ་ཇ་ཡུན་ཙམ་བྱས་དེ་ནས་མདུང་འགྲན་རིང་ཙམ་་་
དང་མཐར་རལ་འགྲན་བྱས་ཀྱང་དབྱེར་མ་ཆོད། དེ་ནས་དུང་ཟླའི་གདོང་རྨ་
རྒྱལ་སྤོམ་ར་ནས་བླངས་ཏེ་ཡུན་རིང་འ ཐབ་ཀྱང་དབྱེར་མ་ཆོད་ཅིང་ཉིན་ཕྱེད་རྟ་་
ཡི་དུས་བར་འཁྲུག་ཅིང་། འདན་མ། དཔའ་ལ། ཤན་པ། གཡུ་ལྷ། ཆོས་
འགྲུབ། སྒ་སྡེ། དུང་སྐྱོང་། དཔའ་མོ། ཉི་གྲགས། སྟོབས་ཆེན། རྨེ་རུ། །
འབྲོང་ཕྲུག་རྒོད་རྒྱལ། རིན་ཆེན་དར་ལུ། ཉི་འབུམ་རྣམས་དང་དཔའ་རྟུལ་
རྣམས་ཀྱིས་མི་རེས་རྟིང་མ་གེར་ཐུག་རེ་རེ་བཞིན་བླངས་པའི་ལོ་རྒྱུས་ཡོད་ཀྱང་་་་
ཉོབ་དོགས་ནས་མ་བཀོད། དེ་ནས་དཔའ་རྟུལ་རྣམས་ཀྱིས་ཕྱོགས་དང་ཕྱོགས་
མཚམས་ནས་སྤྱང་མོས་ལུག་ཁྱུ་གཏོར་བ་ལྟར་བྱང་དམག་ཆག་ཉིལ་དུ་བ ཏང་་་་་་
ཞིང་། གུར་དང་ཀ་ཆ་བཅས་རྒྱུ་གསུམ་ཙམ་བཅོམ་ནས། བྱང་དམག་མང་པོ་
རྨོག་ཕུད་དེ་མགོ་འབུལ་བྱས། འཕྲོས་གཡུ་འབྲུག་དང་དུང་ཟླ་གཉིས་ལ་སྟག་རི་
བཅུ་དང་དམག་ཁྲི་གཉིས་ཙམ་ཡོད་པ་བྱང་སྒར་གྱི་ནུབ་ཕྱོགས་བཟུང་ཞིང་་་་་་
མདའ་འཐབ་དང་གླིང་པ་རྣམས་ནས་རྒྱལ་པོས་གསུང་བཞིན་ཁོང་གཉིས་རེ་ཞིག་
འདུལ་བའི་དུས་ལ་མ་བབ་པས་བཞག་ཅིང་གཞན་བྱང་སྒར་དེ་ཆགས་མེད་དྲི་་་་
ཟའི་གྲོང་ལྟར་བྱས་ཏེ། དཔའ་ཁ་རན་ཚོད་ཀྱིས་རང་སྒར་ལ་ལོག་ཅིང་དཔའ་བོ་
གཡུལ་ལས་རྒྱལ་བའི་དགའ་སྟོན་ཆེན་པོ་མཛད་དེ་གནས། བྱང་མི་འཕྲོས་ལྷག་
རྣམས་སྒར་དུ་འཛོམས་ཏེ། དེ་རིང་གི་བྱུས་ཉེས་ཕུར་མ་རླུང་ཁྱེར་དེ་ལྟ་བུ་བྱུང་
ཞིང་དམག་དཔོན་ཁོག་པའི་སྙིང་དང་འདྲ་བ་དེ་གཉིས་ཤོར་བ་མ་ཟད་སྟག་རི་་་་
དཔུང་དང་བཅས་པ་དེ་ཙམ་བརླག་ཅིང་གུར་དང་ཀ་ཆ་སོགས་ཤོར་བ་ཟེར་་་་་
འགྱོད་ཙུག་ཙུག་བྱས། གཡུ་འབྲུག་ནས་ང་རང་རྣམས་སྔ་ཕྱི་མ་གཏོགས་འདི་
ལས་ཡོད་རྒྱུ་མེད་ཀྱང་མཉམ་ཤི་མ་བྱུང་བ་ཅུང་འགྱོད། ད་ནས་འཛིང་ཡང་ལན་
348



--------
-
-
-
བྱང་བློན་གློག་ལྕམ་ཀླད་ཁྲག་གཏོར།
ཕེར་བ་དཀའ་ཞིང་། བསྡད་ཀྱང་ས་ཟིན་པ་ཡང་དཀའ་བས་རང་གཞིས་རྒྱལ་
བློན་རྣམས་ནས་རང་རེ་རྣམས་ཀྱིས་དགྲ་འདུལ་གྱི་རྟིང་མ་བཟང་ངན་མ་་་་་་་
གཏོགས་པར་ཤིན་ཏུ་ཡག་ཉེས་ཆེ་བས་ཅི་དགོས་གྲོས་མཛོད་ཟེར་རོ། །
349



ལེའུ་བརྒྱད་པ།
གོང་མ་ལྷ་ཡི་ལུང་བསྟན་བཞིན། །
ཇོ་རུས་རྫུ་འཕྲུལ་སྣ་ཚོགས་བསྟན། །
ཆུ་སྲིན་རྩང་པ་རོ་ཟན་གཙོས། །
འབྱུང་བོ་བདུད་སྲིན་དམ་ལ་བཏགས། །
E
།
དེ་ནས་ཚུར་ཆས་ཅི་དྲག་གི་བཀའ་གྲོས་མང་པོ་བྱས་པའི་མཐར། བྱང་
ཡུལ་དུ་དགྲ་འགོག་གཉེན་སྲུང་བྱེད་པ་ལས་གླེན་པ་ཨུ་ཚུགས་ཀྱིས་དགྲ་སྒར་་་་་
བཟུང་ན་དེ་སྔོན་ལས་མི་ཡོང་བར་བྱང་ལ་ལོག་རྒྱུ་བྱས་ཏེ། དེ་ནུབ་མཚན་
བསྒྲོད་ཀྱིས་རང་ཡུལ་དུ་ལོག དེའི་དུས་སུ་འཛམ་གླིང་སེང་ཆེན་རྒྱལ་པོས་བྱང་
དཔུང་རང་ཡུལ་ལ་ལོག་པ་མ ཁྱེན་ཡང་། བློན་གཡུ་འབྲུག་དང་ཤེར་ལུང་པ་
གཉིས་ཀྱི་བླ་གནས་མ་ཐུལ་བའི་སྐྱོན་གྱིས་རེ་ཞིག་འདུལ་བའི་དུས་ལ་མ་བབ་ཕྱིར་
རྗེས་དེད་ལམ་བསྒུག་བྱས་ན་གླིང་དམག་ཆག་གྲུམ་ཡོང་བར་མཁྱེན་ནས་ཅི་ཡང་
མ་གསུང༌། ནམ་གསལ་བ་ན་སོ་པ་རྣམས་ཀྱིས་བྱང་དམག་མེད་པ་མཐོང་སྟེ། །
འཇབ་དམག་གམ་སྐུང་དམག་གི་ཚུལ་གྱིས་དགྲ་ཤོར་བ་ཨེ་ཡིན་སྙམ་སྟེ་སྒར་དུ་་་་
ལན་བསྐྱལ་བ་དང་དཔའ་རྟུལ་ཁ་ཤས་ཀྱིས་རྗེས་དེད་ར་མདར་སོང་ན་ཟེར། ལ་
ལས་འཇབ་དམག་གིས་ལྐོག་གཡོ་འདྲ་བས་རི་བ ཤུར་ནས་བལྟས་ན་ཟེར་བ་་་་་
སོགས་ཅི་རིགས་བཤད་པ་དང་། རྒྱལ་པོ་ཆེན་པོ་ནས་གོང་གི་ལོ་རྒྱུས་རྣམས་
ཕེབ ས་ཏེ་བདེ་བར་གནས། དེར་ཉིན་ཕྱེད་རྟ་ཡི་དུས་སུ་སྲས་ཆུང་དཔོན་བློན་
རྣམས་ཀྱང་ཕེབས་ཤིང་བཞུགས་གྲལ་དུ་འཁོད་དེ་ཕུན་སུམ་ཚོགས་པའི་འཚོ་བ་་་
350



འབྱུང་བོ་བདུད་སྲིན་དམ་ལ་བཏགས།
དང་བཅས་གསུང་གླེང་དུ་མའི་མཐར། གཡས་གྲལ་ཤིང་ཁྲིའི་ཡང་སྟེང་ནས། །
ཨ་ཁུ་སྤྱི་དཔོན་རྒྱལ་པོ་དེས་བ་སོའི་ཕྲེང་བ་ལ་དངུལ་གྱི་བཅུ་ཤད་བརྒྱུད་དེ། ཡ་
འོ་ན་གླིང་དཀར་རྒྱལ་བཅུའི་དམག །དགྲ་ཚུར་ཆོས་རྟིང་མ་ཡག་ལུགས་ལ། །
དཔའ་གཟེངས་བསྟོད་བྱ་དགའ་འབུལ་རྒྱུ་དེ། །ངེད་ཁྲ་མོ་གླིང་གི་ལུགས་སྲོལ་
ཡིན། །དོན་མཁྱེན་པར་མཛོད་ལ་ཐུགས་ལ་ཞོག །ཅེས་གླུ་འདི་ངག་རྟ་དལ་བ་
རིང་མོ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བླ་མ་ཡི་དམ་མཁའ་འགྲོ་གསུམ། །བཀའ་གསོལ་བ་སྙིང་གི་དཀྱིལ་ནས་
འདེབས། །བྱིན་རླབས་ཐུགས་རྗེའི་ཀློང་ནས་སྩོལ། །འབྲལ་བ་མེད་པར་རྗེས་སུ་
ཟུངས། །འབྲེལ་ཚད་དོན་དང་ལྡན་པར་ཤོག །མ་དག་འགྲོ་བའི་སེམས་ཅན་
རྣམས། །ལམ་བདེ་ཆེན་ཞིང་དུ་བསྒྲལ་དུ་གསོལ། །ས་འདི་སྟག་གཟིག་གཡུ་ལུང་
མདོ། །ང་འདྲ་ང་ངོ་མ་ཤེས་ན། །ཤར་རྨ་ཡུལ་པདྨའི་གུར་ཁང་ནས། །རྨ་ཕུ་ཁྲ་
ཕུ་ཐང་ཐང་རེད། །ཁྲ་རྒན་རྒོད་རྒན་དགུང་མཉམ་རེད། །ཁྲ་མཁར་ཕྱུག་མོའི་
ནང་བཅུད་དེ། །གླིང་ཨ་ཁུ་རྒས་པའི་མགོ་མ་ལ། །མགོ་སེ་སེ་བྱ་བརྒྱའི་ཨ་ཕ་
གཅིག །རྒས་ཚེ་རིང་ཞིང་གི་མུ་རྡོ་དེ། །ང་མ་ཡིན་བྱས་ཀྱང་ཨ་ཁུ་ཡིན། །ཁྲི་
རིན་ཆེན་འབར་བའི་ཡང་སྟེང་ནས། །བོད་དབུ་ནག་སྐྱོབ་པ་མི་ཡི་མགོན། །
དཔལ་འགྲོ་བའི་མགོན་པོའི་ཐུགས་རྗེ་དང་། །གླིང་དཔའ་རྟུལ་བརྒྱད་ཅུའི་
དཔུང་སྟོབས་གཉིས། །བོད་རྒྱལ་བཅུའི་འབུམ་དམག་ཁྲ་མོ་གསུམ། །སྔོན་
བདེན་སྨོན་འཛོམ་པའི་ནུས་སྟོབས་དེས། །དགྲ་ཚུར་རྒོལ་བྱང་གི་འབུམ་དམག་
དེ། །སྤྱང་ཨ་ཐང་གིས་ལུག་ཁྱུ་གཏོར་འདྲ་བྱས། །དཔེ་འདྲ་མ་བྱས་ན་འདི་འདྲ་
འདུག །རྒོད་ཐང་དཀར་བར་སྣང་ཁམས་ནས་ལྡིང་། །ཁ་ཤ་དམར་མ་རག་
351



གོ་ར་ཚྭ་རྫོང་།
གཤོག་དྲུག་གཏོར། །དམའ་ས་ལ་ལྷུང་བ་ངོ་རེ་ཚ། །བྱ་ཁུ་བྱུག་སྔོན་མོ་མོན་
ནས་འོང༌། །རྐང་དྲུག་འགྱུར་མ་ཕོག་ར་ལྕེ་སྐོམ། །རྨ་ལུང་གཞུང་འགྲིམ་པ་ངོ་
རེ་ཚ། །བྱང་གོ་རའི་དམག་དཔུང་གླིང་ལ་ཆས། །དགྲ་དེ་ལན་མ་འཕྲོད་གཡུལ་
ཕམ་དེས། །གཞི་ཕ་ཡུལ་འགྲིམ་པ་ངོ་རེ་ཚ། །དེ་ནས་དཔའ་རྟུལ་ལྷ་དམག་
དཔུང་། །དགྲ་ཕ་རོལ་འདུལ་བའི་སྟོབས་པོ་ཆེ། །དཔའ་དེ་འདྲ་མིན་ན་ཅི་འདྲ་
ཡིན། །དཔའ་དང་པོ་བློན་ཆེན་འདན་མ་དཔོན། །མདའ་ཐོག་དམར་རྩལ་བའི་
ཁ་ལམ་ནས། །སྟག་རི་གློག་ལྕམ་འཕར་མ་དེ། །མི་ནག་ཁྲོས་པའི་ཟུར་མིག་ཅན།།
མགོ་ཁྲག་འཕྲོ་ཛར་རེ་རྟིང་མ་བཟང་། །རྟ་ཁྲབ་འཁོར་གསུམ་རང་བདག་ཐོག །
གསེར་མགུར་མོ་ཉིས་བརྒྱའི་དཔའ་དར་ཡོད། །དཔའ་བློན་ཆེན་གཉིས་པ་གཡུ་
ལྷ་དཔོན། །ཞགས་སྐྱེན་པོ་གློག་གི་འཕང་ལམ་ནས། །སྟོང་ཤོང་སྨུག་མོ་རྩེ་རྒྱལ་
དེ། །མི་སྨུག་བྱུ་རུའི་མིག་རྩ་ཅན། །ལུས་འགུལ་དབང་མེད་པར་བཙོན་དུ་
བཟུང་། །གཏམ་འདྲི་རྩོད་སྡིགས་མོས་རི་ལུང་ཁེངས། །གསེར་མགུར་མོ་བརྒྱ་
རེའི་དཔའ་དར་ཡོད། །དཔའ་ལ་ཤན་པ་དུང་སྐྱོང་གསུམ། །གདོང་བཙན་ཉི་
འབུམ་རིན་ཆེན་དྲུག །སྟོབས་ཆེན་ཨ་སྟག་གནམ་ལྷ་དགུ། །རྒོད་རྒྱལ་སྒ་སྡེ་
འབྲུག་སྒྲ་བཅས། །རྨེ་རུ་ཉི་མ་ཆོས་འགྲུབ་སོགས། །གཞན་ཡང་དཔའ་རྟུལ་རྒོད་
རིགས་ཀྱིས། །མགོ་འཕྲུ་དགྲ་མགོ་མ་བླངས་མེད། །གསེར་མགུར་མོ་བརྒྱ་རེའི་
དཔའ་དར་ཡོད། །གཞན་ཡང་རུ་འདྲེན་དཔའ་བོ་བཅས། །རྟིང་མའི་དགྲ་
རྟགས་ཡོད་རིགས་ལ། །གསེར་མགུར་མོ་ལྔ་བཅུའི་དཔའ་དར་དང་། །ལས་
དམག་རེ་ལ་མགུར་མོ་རེ། །ཆད་མེད་ཀུན་ལ་དཔའ་དར་ཡོད། །དེ་རིང་ཉི་མའི་
གདོང་གང་ལ། །ཕུན་སུམ་ཚོགས་པའི་འཚོ་བ་བཞེས། །དགྲ་མེད་བདེ་བའི་ངང་
ལ་བཞུགས། །ཆང་དང་ཨ་རག་ཅི་འདོད་གསོལ། །ཚོད་འཛིན་མེད་ན་ཕོ་རུས་
352



འབྱུང་བོ་བདུད་སྲིན་དམ་ལ་བཏགས།
དུད། །དེ་ནས་སང་གི་ཉི་མ་ལ། །དཔའ་རྟུལ་འདས་པའི་ཁྲི་ཚབ་ལ། །འདི་
བབ་བསམ་པའི་གྲོས་ཤིག་གྱིས། །མགོ་འཛིན་དཔའ་རྟུལ་མ་བསྐོས་ན། །དགྲ་ཕ་
རོལ་གདོང་ལེན་སུ་ཡིས་བྱེད། །དེ་ཚོ་མ་བརྗེད་ཐུགས་ལ་ཞོག །མི་རིང་བྱང་ལ་
ཆས་ནས་འགྲོ། །བྱང་བློན་སྟོང་ཤོང་མགོ་བྱས་པའི། །བྱང་དམག་ཉིས་འབུམ་
བདུན་ཁྲིའི་དཔུང་། །ས་ལམ་བསྒྲོད་དང་འགྲོ་སྡོད་སོགས། །གང་བབ་སོ་སོའི་
དྲི་བ་གྱིས། །དེ་ནས་གང་དགོས་རིམ་གྱིས་གཟིགས། །འདིར་ཚོགས་རྒྱལ་བློན་
ཐུགས་ལ་ཞོག །མི་རྒན་ཞུ་ཉེས་བྱུང་སྲིད་ན། །དགོངས་ཚོམ་མེད་པར་བཟོད་
པར་གསོལ། །
ཅེས་ཨ་ཁུ་ནས་དཔའ་རྟུལ་རྣམས་ལ་དགའ་བའི་གཏང་རག་བཏང་བའི་གླུ་
དེ་ལྟར་བླངས་པ་དང་། རྒྱལ་བློན་ཐམས་ཅད་ཐུགས་དགྱེས་བཞིན་པའི་ངང་
ནས་ལོངས་སྤྱོད་དུ་མ་ལ་རོལ་ཏེ། དགྲ་འདུལ་ས་ལམ་བསྒྲོད་ལུགས། དཔའ་
རྟུལ་ཁྲི་ཚབ་བསྐོས་ལུགས་སོགས་ལུས་འཚབས་མེད་པར་གྲོས་བསྟུན་མང་པོ་་་་་་
མཛད་དེ་ཕྱེད་ཡོལ་ལུག་གི་དུས་སུ་འདུ་ཚོགས་ལས་གྲོལ་ཏེ་རང་རང་གི་དཔུང་་་་
དང་མགོ་འཛིན་རྣམས་ལ་ཡང་གྲོས་གཞི་འདི་དང་འདི་ཞེས་གང་བབ་ནང་་་་་་
བསྡུར་གནང་སྟེ་བཀའ་གྲོས་མཛད། ཡང་ཉི་མ་དེ་ཡི་ཕྱི་ཉིན་ཚོགས་བརྡ་བྱུང་བ་
དང་དཔའ་རྟུལ་རྣམས་དང་བརྒྱ་སྟོང་གི་འགོ་བྱེད་གྲོས་ལ་དབང་བ་ཐམས་ཅད་་་
འཛོམ་སྟེ་རང་བབ་ཀྱི་གདན་ལ་འཁོད། དེ་ནས་གྲལ་ཇ་བཟང་པོ་ཞིག་དྲངས་
ཚར་བ་ན་ཁ་སང་གྲོས་གཞི་དཔའ་རྟུལ་འདས་པའི་ཁྲི་ཚབ་གང་འོས་ཀྱི་ཆར་ཡིག་
ཐོ་རྣམས་ཕུལ་ཏེ་གྲོས་ལ་བརྩོན་མཐར། ལྡོང་རྗེ་སྤྱི་དཔོན་རྒྱལ་པོ་དེས་གྲོས་ཀྱི་
བབ་སོ་དོན་གྱི་རྡོ་ཁའི་གླུ་འདི་དལ་བ་རིང་མོའི་ངག་རྟ་ལ་དྲངས་ནས་གསུང་པ་་་
འདི་ལྟར་རོ། །
353



གོ་ར་ཚྭ་རྫོང་།
ཨོཾ་མ་ཎི་པདྨེ་ཧཱུཾ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་དཀོན་མཆོག་གསུམ་ལ་གསོལ་བ་འདེབས། །མ་འགྲོ་བ་ཡོངས་ལ་ཐུགས་
རྗེས་གཟིགས། །ལམ་བདེ་ཆེན་ཐོབ་པར་བྱིན་གྱིས་རློབས། །ས་འདིའི་ས་ངོ་མ་
ཤེས་ན། །སྟག་གཟིག་སྙེ་མོའི་གཡུ་ལུང་མདོ། །ང་འདྲ་མཁྱེན་པ་མི་འདུག་ན། །
ཁྲ་ཕུ་ཉི་མའི་འཁོར་འདས་ནས། །རྫོང་མི་འགྱུར་ཁྲ་མཁར་ཕྱུག་མོ་ནས། །གླིང་
དཔའ་རྟུལ་བརྒྱད་ཅུའི་ཆེ་འགོས་ལ། །གདོང་ཨ་ཁུ་སྤྱི་དཔོན་རྒྱལ་པོ་ཟེར། །ཤི་
མ་མྱོང་དམྱལ་བའི་ལོ་རྒྱུས་གཅིག །རྒས་མ་མྱོང་ཕ་ཚེ་བུ་རིགས་དང་། །མི་ཆོས་
གཙང་མའི་ལོ་རྒྱུས་དང་། །ལྷ་ཆོས་དམ་པའི་འབྱུང་ཁུངས་གཉིས། །བསྐལ་པ་
ས་ལ་ཆགས་ལུགས་གཅིག །བར་དུ་བསྐལ་པ་དར་ལུགས་གཉིས། །ཐ་མ་བསྐལ་
པ་འཇིག་ལུགས་སོགས། །ང་སྤྱི་དཔོན་མི་ཤེས་གཅིག་ཀྱང་མེད། །དེ་རིང་མི་ཞུ་
མཚམས་ལ་བཞག །འདི་ལོ་གླིང་དམག་མི་ཡོང་རྒྱུ། །རྒྱལ་པོ་ལྷ་ཡི་ལུང་བསྟན་
གཅིག །སྟག་རོང་རྐུ་དགའ་ཆེ་ལེ་གཉིས། །བྱང་ཡུལ་དམག་མགོ་རྒོད་ལེ་གསུམ།།
སྟག་གཟིག་དགྲ་གདོང་ཁེལ་ལེ་བཞི། །དེ་བཞི་སྐྱོན་གྱི་སྣ་འདྲེན་བྱུང་། །དམག་
འཁྲུག་བུ་རྟ་ཕྱེད་མ་ཟེར། །བུ་སྤུན་ཕ་གཞིས་ཕྱེད་མ་ཟེར། །མི་བསད་རྟ་དེད་
ལོས་རང་སྲིད། །ཤ་ཁྲག་གྲུབ་པ་འདྲ་འདྲ་རེད། །དཔའ་རྟུལ་འདས་པའི་གྲུབ་
རྟགས་རེད། །མི་ཤི་སྡོད་པ་སུ་ཡང་མེད། །ཡང་དགོས་འཛམ་གླིང་བདེ་བའི་
ཆེད། །གེ་སར་སྐྱེས་བུའི་ལྷ་དམག་འདིས། །ནག་ཕྱོགས་བསྒྲལ་བ་ལྷ་ནས་བསྐོས།
འདས་པ་འགྲོ་དོན་རྫོགས་ལེ་རེད། །དེ་ལ་དཔའ་རྟུལ་འགྱོད་པ་མེད། །བདེ་
འགྲོ་མཐོ་རིས་ཐོབ་ལེ་རེད། །ཁྲི་ཚབ་དཔའ་རྟུལ་མ་བསྐོས་ན། །སྡང་དགྲའི་
གདོང་ལེན་མི་ཡོང་གསུང་། །སྟག་གཟིག་གཡས་རུའི་རུ་འདྲེན་ལ། །སྟག་ཕྲུག་
གློག་དམར་ཁྲི་ཚབ་ལ། །བཙན་ལྷའི་ནམ་མཁའ་དགྲ་འདུལ་སྡོད། །གཡོན་རུའི་
354



-
，
འབྱུང་བོ་བདུད་སྲིན་དམ་ལ་བཏགས།
དམག་གི་འབུམ་དཔོན་ལ། །གནམ་ལྷའི་སེར་བ་ཡ་མེད་ཀྱི། །ཁྲི་ཚབ་རྔམ་རྒོད་
འབྲུག་ལྷ་སྡོད། །གཞན་མིན་གྱད་མི་བཅུ་གཉིས་ཤོར། །འདི་བབ་བསམ་པ་རེ་
རེ་བསྐོས། །སྟག་རོང་བཀའ་བཞི་དོན་རྒོད་གཉིས། །དངུལ་རྒོད་དཔོན་དང་
སྟག་ཕྲུག་བཞི། །ཤོར་བའི་ཁྲི་ཚབ་སྟག་རྒོད་དང་། །ཁྲོམ་འབར་གུ་རུ་ཀ་སྟོད་
བཞི། །རུ་འདྲེན་ཁྲི་ཚབ་བཞུགས་རྒྱུ་གྱིས། །འདན་བློན་ཉི་རྒྱལ་གཉིས་ཀྱི་ཚབ། །
བཙན་ཆུང་གདོང་གི་ཆོས་ལུ་གཉིས། །ཁྲི་ཚབ་དགྲ་བོའི་གདོང་ལེན་གྱིས། །
གཞན་ཡང་བརྒྱ་དཔོན་རུ་འདྲེན་བཅས། །རང་ཤོག་རེས་བབ་གྲོས་དང་བསྟུན། །
དེ་ནས་གླིང་དཀར་དམག་དཔུང་དེ། །མི་སྡོད་བྱང་ལ་ཆས་ནས་འགྲོ། །བྱང་
མཐའ་མེད་བསྒྲོད་པའི་གྲོ་ཆས་རྣམས། །དེ་སྔོན་གོང་ནས་སྨྲས་པ་བཞིན། །
བ ཤོལ་མེད་རང་རང་མཁོ་དགོས་རིགས། །ལྷག་ལུས་མེད་པར་ཁྲིག་གེར་གྱིས། །
མེད་ན་རྩོལ་སྒྲུབ་མ་བྱས་ན། །བྱང་ཡངས་པའི་ས་ནས་རྙེད་ས་མེད། །འགྲོ་སྡོད་
བབ་བསྟུན་མ་བྱས་ན། །འདོད་དབང་བྱས་ན་རང་གནོད་འབྱུང༌། །དམག་
ཁྲིམས་ནང་བཞིན་འགལ་མེད་གྱིས། །བྱང་ཡུལ་དམག་དཔུང་མགོ་སྒུར་རིགས། །
མགོ་འཛིན་མ་ཎི་ཀ་ར་ལ། །གྲོས་རོགས་ཁང་ནེ་གཡུ་ཐོག་གཉིས། །དཔའ་རྟུལ་
གསུམ་དང་བཞི་སྟོང་དམག །སྟོང་ཤོང་བློན་དང་བརྒྱ་སྟོང་དཔོན། །བྱང་མི་ཉི་
ཤུ་རྩ་གཅིག་དེ། །གླིང་ཡུལ་སྟོད་ལ་ཁྲིད་ནས་སོང༌། །དེ་འཕྲོས་དམག་དཔུང་
ཉིས་འབུམ་དང་། །བདུན་ཁྲིའི་དཔུང་དང་བཅས་པ་དེ། །རྒྱལ་ཁབ་བཅུ་ལ་
བགོ་བཤའ་གྱིས། །དོན་དང་ལྡན་མིན་བྱེད་བཞིན་བརྟགས། །མ་བབ་འདུག་ན་
སྲོག་དང་ཕྲོལ། །མིན་ཀྱང་ཉེས་པ་བབ་དང་བསྟུན། །བྱང་ཡུལ་རྒྱལ་པོའི་ས་ཆ་
ལ། །ཟླ་བ་གསུམ་གྱིས་ཐོན་ནས་འགྲོ། །དེ་ནས་འགྲོ་ལུགས་གང་དགོས་ལྟ། །
འདིར་ཚོགས་རྒྱལ་བློན་ཐུགས་ལ་ཞོག །
355



གོ་ར་ཚྭ་རྫོང་།
ཅེས་གླུ་དེ་ལྟར་སྤྱི་དཔོན་ནས་བླངས་ཏེ། དཔའ་རྟུལ་རྣམས་ཆེ་འདོན་གྱི་
གྲལ་ལ་བཞག་སྟེ་སྟོན་མོ་དང་ལྟད་མོ་རྒྱ་ཆེར་མཛད་ཅིང་བཞུགས། ཉི་མ་དེ་ཡི་
ཕྱི་ཉིན་དམག་གི་གྲ་སྒྲིག་མཛད་ནས་བྱང་ཡུལ་དུ་ཚེས་དགུ་ཡི་ཉིན་མོར་ཆིབས་ཀྱི་
ཁ་ལོ་བསྒྱུར་རྒྱུ་མཛད། རྒྱལ་སྲས་མ་ཎི་ཀ་ར་སྐུ་འཁོར་རྣམས་དང་སྟོང་ཤོང་
སྨུག་མོ་གཙོས་བྱང་གི་བཙོན་པ་རྣམས་གླིང་ཕྱོགས་སུ་ཕེབས་པར་ཆིབས་སྐྱེལ་་་་
དང་ཞལ་བཀོད་བཅས་མཛད་དེ་བཞུགས་པའི་དུས་སུ། ནམ་སྨད་ཀྱི་སྐབས་
དེར་རྒྱལ་པོ་ཆེན་པོ་དེ་ཉིད་སྟོང་ཉིད་བྱམས་པ་ཆེན་པོའི་ངང་དུ་བཞུགས་ཤིང་་་་་
འགྲོ་བ་རིགས་དྲུག་གི་སེམས་ཅན་འདས་པ་རྣམས་ཐར་པའི་ལམ་ལ་བཀོད་ཅིང་།
བཞུགས་པ་རྣམས་སྲུང་བའི་འཁོར་ལོའི་འོག་ཏུ་བཙུད་དེ་བཞུགས་ཡོད་པ་ལ་་་་་་
སྙན་གྱི་དབང་པོའི་དྲུང་དུ་སྒྲ་མི་འདྲ་བ་འགའ་རེ་བྱུང་བ་ཅི་ཡིན་དགོངས་ཏེ་་་་
ཡར་གཟིགས་པས་མདུན་གྱི་ནམ་མཁའ་ཡངས་པའི་གུར་ཁང་ནས་ཨ་ནེ་རྒོད་་་་་་
ཆུང་དཀར་མོ་དེ་གཡུ་འབྲུག་ཟངས་ཀྱི་རལ་པ་ཅན་ལ་ཆིབས་ཤིང་འཁོར་དུ་་་་་་
རིགས་བཞིའི་མཁའ་འགྲོ་མ་ཁ་དོག་སྣ་ཚོགས་ཅན་གྱིས་བསྐོར་བ་མདུན་གྱི་ནམ་་་
མཁའ་ནས་ཇེ་ཉེར་ཕེས་ཏེ་མེ་ཏོག་སྣ་ཚོགས་ཀྱི་ཆར་བབས་རོལ་མོའི་སྒྲ་སྒྲོགས་་་་
བཞིན་པའི་ངང་ནས་དོན་གྱི་མགུར་མ་འདི་བྱ་ཁུ་བྱུག་རྒྱང་ནས་གྲགས་པ་ལྟར་་་་་
གསུངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནས་དུར་ཁྲོད་རོལ་པའི་གཞལ་ཡས་ནས། །མ་ཡུམ་ཆེན་ཀུན་ཏུ་བཟང་མོ་ལ། །
རིགས་ལྔའི་མཁའ་འགྲོ་འཁོར་དང་བཅས། །གནས་འདིར་བྱིན་ཕོབ་སྡོངས་
གྲོགས་མཛོད། །ས་འདི་ནུབ་ཕྱོགས་སྟག་གཟིག་ཡུལ། །སྙེ་མོའི་གཡུ་ལུང་སུམ་
མདོ་ཟེར། །འབུམ་སྒར་ཁྲ་མོའི་གཞི་དཀྱིལ་རེད། །ང་འདྲ་མཁྱེན་པ་མི་འདུག་
356



འབྱུང་བོ་བདུད་སྲིན་དམ་ལ་བཏགས།
ན། །བྱང་ཤར་མུ་ལེའི་མཐིང་མཚོ་ནས། །སྲུ་མོ་རྒོད་ཆུང་དཀར་མོ་ཡིན། །རྒྱལ་
མོའི་སྲུང་མ་ལུང་བསྟན་མཁན། །གོང་མ་ལྷ་ནས་བསྐོས་ལེ་ཡིན། །ལྷ་གུར་
དཀར་མོའི་ནང་རོལ་ནས། །ཟ་འོག་འབོལ་གྱི་གདན་སྟེང་ནས། །དགྲ་འདུལ་
དཔའ་བོ་སྟག་ཆས་ཅན། །རྒྱལ་པོ་གེ་སར་ཨེ་བོ་ཡིན། །མ་གཟིམས་སྙན་གྱི་
དབང་པོ་གཏོད། །དགུང་གི་རྟ་བདུན་དབང་པོ་དེས། །གླིང་བཞི་བསྐོར་བ་རྒྱག་
ལུགས་ལ། །བརྒྱབ་ནས་མུན་པ་བསལ་ལུགས་ལ། །སྐྱེ་འགྲོ་སྣང་བ་ལོས་རང་
སྤྲོད། །རི་རབ་མཁའ་ལྡིང་ཁྱུང་ཆེན་དེས། །བར་སྣང་རླབས་ཀྱིས་ཆོད་ལུགས་ལ།
ཆོད་ནས་དུག་ཅན་འཇོམས་ལུགས་ལ། །དཀར་ཕྱོགས་སྣང་བ་ལོས་རང་སྤྲོ། །
ནགས་སྟོད་རྒྱ་སྟག་ཁྲ་བོ་དེས། །འཛུམ་དྲུག་མཐའ་ནས་བཀྲག་ལུགས་ལ། །
བཀྲག་ནས་ཤ་དམར་ཟ་ལུགས་ལ། །གཅན་གཟན་སྣང་བ་ཨི་མི་སྤྲོ། །གླིང་
དཀར་རྒྱལ་བློན་དཔའ་བོའི་དཔུང་། །དཔའ་རྩལ་རྟིང་མ་ཡག་ལུགས་ལ། །ཡག་
ནས་དགྲ་སྒར་འཇོམས་ལུགས་ལ། །ལྷ་ཀླུ་སྣང་བ་ཨི་མི་སྤྲོ། །དེ་ནས་གེ་སར་ལྷ་
ཡི་སྤྲུལ། །སྟག་དམར་ཡག་འཛུམ་དྲུག་ལེན་ལེ་ལ། །འགག་བཙན་པོའི་འཕྲང་
ལམ་ཆོད་པ་དང༌། །བློ་རིག་པའི་ས་མདའ་མ་འཕྲད་ན། །སྟག་དམར་ཡག་
འཛུམ་དྲུག་ལོན་ལེ་མིན། །འབྲོང་བྲེ་མོའི་ཞིམ་ཤ་ཟ་ལེ་ལ། །རྫ་ཟེར་མོའི་སྒང་
ལམ་འགྲིམ་ལེ་དང༌། །མཐེབ་སྐྱེན་པོའི་སྙིང་མདའ་མ་འཕྲོད་ན། །འབྲོང་བྲེ་
མོའི་ཞིམ་ཤ་རག་ལེ་མིན། །བྱང་མཐའ་མེད་གོ་ར་འདུལ་བ་ལ། །སྟོབས་རྫུ་
འཕྲུལ་དཔའ་རྩལ་ངོམ་ལེ་དང༌། །ལུས་གཟུགས་མེད་ལམ་འདྲེ་འདུལ་ལ་དགོས། །
དེ་མེད་ན་བྱང་དགྲ་ཐུལ་ལེ་མིན། །གཡུ་འབྲུག་དཔོན་དང་སྟོང་ཁྲི་དཔོན། །
སྟོང་སྟག་དམར་ལུ་ཤེལ་ལུང་ལྔ། །གཟའ་བདུད་རྨེ་རུ་འཁྱུག་ཤེས་བཅས། །ལ་
ལ་སྨོན་ལོག་མཐུ་རྩལ་ཅན། །ལ་ལ་བཙན་དང་གླུ་ཡི་བུ། །ལ་ལ་ཐེའུ་རང་དམ་
357



གོ་ར་ཚྭ་རྫོང་།
--
སྲི་རིགས། །སྟོབས་རྩལ་དཔའ་ངར་འགྲན་ཟླ་བྲལ། །བླ་གནས་འདུལ་དགོས་
མང་པོ་ཡོད། །ཀར་གྱི་རྒྱལ་མོ་ཨོ་རུང་ལ། །བྲག་གཉིས་ཐོད་པ་གཏུག་འདྲ་ཡོད།།
ཆུ་གཉིས་ཆབ་མ་བརྡབ་འདྲ་ཡོད། །དེ་འདྲ་བྲག་གི་མར་ཞབས་ན། །བྲག་ཁུང་
ཝ་སྣ་འདྲ་བའི་ནང་། །སྟོང་ཤོང་བྲེ་ལེ་དམར་པོ་ཡོད། །དེ་བྱང་གི་སྒོ་སྲུང་དང་
པོ་ཡིན། །རྫུ་འཕྲུལ་སྟོབས་ཀྱིས་ཐུལ་ལེ་དགོས། །དེ་ནས་ཡར་ལ་ཕེབས་པའི་
དུས། །གྲམ་གྱི་ལྷ་ཕོ་ལྷ་མོ་ལ། །སྟོང་ཉིད་རྐྱལ་པ་འཁུན་སྡེབ་ཡོད། །དེ་ཡང་
སྤྲུལ་པས་འདུལ་དགོས་ཡོད། །སྨར་ཆུ་ཁམ་པ་རབས་མེད་ལ། །ཀླུ་བདུད་འཁུམ་
པ་མི་ཟན་ཡོད། །འབྲི་གདམ་གད་པའི་ཤེལ་དཀར་ལ། །ཆུ་སྲིན་རྩང་པ་མི་ཟན་
ཡོད། །འདམ་ལ་ཆུ་འདྲེ་སྤུན་དགུ་ཡོད། །རྨུ་ལ་གངས་ཀྱི་སེང་གེ་ཡོད། །རྫ་
ཡར་ཡུལ་བྲག་ནག་སྤུན་གསུམ་ལ། །བླ་འབྲོང་བྲེ་དམར་ཁུ་ཡུལ་ཡོད། །ཆུ་ཡི་
གངས་ལ་དཀར་མོ་ལ། །ཆུ་བདུད་ཛྷཱ་ན་རཀྵ་ཡོད། །རྫ་མར་ཡུལ་སྟག་རྩེའི་
འགྱིང་ཁུག་ལ། །བླ་དྲེད་ཁམ་པ་མི་ཟན་ཡོད། །གངས་ཨ་གཡེར་ཤེལ་གུར་
དཀར་མོ་དང་། །བླ་སེང་དཀར་མོ་རལ་གཅིག་ཡོད། །དེ་བྱང་རྗེའི་སྲོག་གི་ཀ་
བ་ཡིན། །ད་རུང་ཡོད་ཡོད་བཤད་ཚོད་མེད། །བྱང་ཡུལ་བདུད་ཀྱི་ལུང་པ་ལ། །
ཆོས་མེད་མུན་པའི་མཐའ་གླིང་ཡིན། །ལམ་ལ་ལམ་འདྲེ་མང་པོ་ཡོད། །ཆུ་ལ་ཆུ་
འདྲེ་མང་པོ་ཡོད། །བཙན་དང་མ་མོ་ཐེའུ་རང་བཅས། །བསམ་མི་ཁྱབ་པའི་
འདྲེ་སྲིན་ཡོད། །དངོས་ཡོད་ཐབས་ཀྱིས་འདུལ་བ་དཀའ། །དངོས་མེད་རྫུ་
འཕྲུལ་ལྔ་ཡིས་འདུལ། །མ ཁྱེན་ལྔ་ཡེ་ཤེས་སྒྲོན་མེ་སྦར། །སྟོབས་བཅུ་བརྩོན་
འགྲུས་ལམ་ལྔ་བསྒྲོད། །ཤེས་རབ་མཚོན་ཆས་བསྒྲལ་ཞིང་འདྲེན། །དྲི་མེད་ཚུལ་
ཁྲིམས་ཆོས་གོས་གྱོན། །བསམ་གཏན་ཡེངས་མེད་སྒྲོན་མེ་སྦར། །བཟོད་པ་
གསུམ་གྱི་སྙིང་རྗེའི་མགྲོན། །མི་ཟད་སྦྱིན་པའི་མཛོད་ཀྱི་གཏེར། །ཚད་མེད་བཞི་
358



འབྱུང་བོ་བདུད་སྲིན་དམ་ལ་བཏགས།
-
་
ཡིས་ས་ལ་བཀོད། །རྩ་རླུང་ལྡན་པ་སྔར་གྱི་ཆས། །ལྕང་དཀར་བེར་སྒའི་རྟ་ལ་
ཞོན། །ལྕང་སྨུག་བེར་སྒ་རོལ་དུ་ཁྲིད། །བུམ་ཆེན་རླུང་གི་གཤོག་པ་སྤྲད། །
བཅུད་གཡང་ལྡན་པའི་དྲ་རྗེ་བསྐལ། །ཇོ་ཆས་སྣ་དགུ་ལུས་ལ་གྱོན། །གླིང་
དཀར་འགྲོ་བའི་ལམ་འདྲེ་བཏུལ། །ཐུགས་སྤྲུལ་རྒྱལ་པོས་གསེར་ཁྲི་ཟུངས། །
འབུམ་དམག་ཁྲ་མོའི་སྙིང་བཅུད་མཛོད། །དམག་དཔུང་ཁྲ་མོའི་ཁ་ལོ་བསྒྱུར། །
བྱང་ཡུལ་སྟོད་ལ་འབེབས་རྒྱུ་གྱིས། །དེ་ཚོ་རྒྱལ་པོའི་ཐུགས་ལ་ཞོག །དགོས་པའི་
དུས་སུ་ལུང་བསྟན་ཞུ། །གསན་ན་རྒྱལ་པོའི་ཐུགས་ལ་ཞོག །མ་གསན་མ་གསུང་
རིན་པོ་ཆེ། །
ཞེས་ལུང་བསྟན་མགུར་མ་དེ་ལྟར་བསྩལ་ཏེ་མི་སྣང་བར་འཇའ་ཡལ་བ་་་་་་
ལྟར་གཤེགས། ནམ་གསལ་བ་དང་། རྒྱལ་པོ་ཆེན་པོས་ལྷ་ཀླུ་གཉན་གསུམ་དང་
དཀར་ཕྱོགས་ཀྱི་བསྟན་པ་དར་བའི་གཏང་རག་གི་ཡོ་བྱད་རྣམས་རྒྱ་ཆེན་པོ་་་་་་
བཤམས་ཏེ་བསང་དང་ལྷ་ཁྲུས་སོགས་རྒྱས་པར་མཛད། ཉིན་ཕྱེད་རྟ་ཡི་དུས་སུ་
ཚོགས་བརྡ་བཏང་ཞིང་ལྷ་གུར་དུ་རང་བབ་ཀྱི་གདན་ལ་འཁོད་དེ་ཇ་ཆང་སོགས་་
བཟའ་བཏུང་དུ་མ་ལ་ལོངས་སྤྱོད་གནང་སྟེ་གསུང་གླེང་ཞིབ་རྒྱས་མཛད་པའི་་་་་
དུས་སུ་རྒྱལ་པོ་ཉིད་ཀྱིས་ལྷའི་ལུང་བསྟན་བྱུང་ཚུལ་དང་ལམ་འདྲེ་བཏུལ་དགོས་་་
ལུགས་བཅས་རྒྱས་པར་གསུང་པའི་གླུ་ཡོད་ཀྱང་མ་བཀོད། དེ་ནས་ཨ་ཁུ་སྤྱི་
དཔོན་གྱིས་འོ་དེ་ལྟར་ལགས་སོ། །ཨ་ཁུའི་པུ་ཏི་དམར་ཆུང་ནང་། །ན་མར་
གོང་ལ་འབྲོང་ཁྱུ་རྡོལ། །སེང་གེའི་གཡུ་རལ་རྗེས་ནས་ངོམ། །ལུང་གསུམ་ཤ་
དམར་ཁྲག་གིས་བཀང་། །སྲོག་མེད་རྟ་ཕོས་ཉག་ལམ་བཏོད། །སྔོན་ལས་བྱ་
བས་མདུན་ནས་བསུ། །རྫུ་འཕྲུལ་ལུས་ཀྱིས་འདྲེ་གདོན་འདུལ། །གངས་སྟོད་
སེང་གེའི་གཡུ་རལ་ལེན། །ཟས་བཅུད་ནོར་བུའི་གཏེར་ཁ་ཕྱེ། །ཟེར་བ་ཞིག་
359



གོ་ར་ཚྭ་རྫོང༌།
ཡོད་པས་གོ་དོན་ཁྲིག་གེར་བྱུང་། ད་རང་ཅག་རྣམས་ལྷ་ཡི་ལུང་དང་། རྒྱལ་
པོའི་གསུང་བཅས་གང་ལ་དཔྱད་ཀྱང་། དམག་དཔུང་ག ཤར་བའི་དུས་སུ་
སྟབས་གཟབ་དགོས་པ་འདྲ་བས་ཐུགས་ལ་ཞོག་གསུང་། ཉི་མ་དེ་ཡི་ཕྱི་ཉིན་
དུས་ཚོད་དང་ཚེས་གྲངས་བཟང་བའི་དུས་དེར། སྟག་གཟིག་གཞིས་སྡོད་རྣམས་
ཀྱིས་རྒྱལ་བློན་རྣམས་ལ་ཕེབས་བརྫངས་རྒྱས་པར་བྱས་ཏེ་སྐྱེལ་མ་སྨོན་ལམ་དང་་་་
དམག་བཀོད་བཅས་ཀྱི་གླུ་ཁ་ཤས་ཡོད་ཀྱང་གོང་དང་ཕྱོགས་མཚུངས་ལྟར་ཡོད་་་་
པས་མ་བཀོད། དེའི་དུས་སུ་རྒྱལ་པོ་ཆེན་པོས་སྐུ་གསུང་ཐུགས་གསུམ་གྱི་སྤྲུལ་པ་
མཛད་དེ། ལྷ་ཡི་ལུང་བསྟན་ལྟར་སྐུ་སྤྲུལ་ཇོ་རུ་ནག་རྫོང་དེའི་མགོ་མི་འགྱུར་རྡོ་
ཕོའི་ལྕོག་ཞུ་ལ། ཟི་རེ་དམར་པོས་འཕྲུ་ཞིག་བཙུགས། ལུས་མི་འགྱུར་བིས་སླག་
མཐའ་གྱོང་ལ། སྲེ་མོང་ལྤགས་པའི་མཐའ་རྒྱན་བྱས། རྩི་སྐུད་ནག་པོས་དཀྱུས་
དགུ་བརྒྱབ། རྐང་མི་འགྱུར་རྟ་ལྷམ་དམར་པོ་ལ། རྟ་རྔ་ཉག་མས་དྲུག་ཆིངས་
བྱས། ལྕང་དཀར་བེར་ག་འོག་ལ་ཞོན། ལྕང་སྨུག་བེར་ག་རོལ་དུ་ཁྲིད། དེ་ལ་
བྱ་ཕོའི་ཐོག་དོམ་བརྒྱབ། སྐྲ་ར་ར་བ་དེ་གཡས་ལ་ར། རུ་རུ་བ་དེ་གཡོན་ལ་རུ།
འུར་ཁྲ་རིང་མ་དེ་སྐེད་ལ་བཅུག ཁྲ་ཐུང་མ་དེ་ལག་ན་བཟུང་། ཇོ་གྲི་ནག་གེ་
གཡས་ལ་འདོག རྩ་གཞུ་རྩ་མདའ་སྐེད་ལ་བསྐོར་ཏེ། སྔོན་སྔོན་ལ་བྱ་ལྡིང་བ་
ལྟར་ནམ་མཁར་འཕགས་ཏེ་སོང་། གླིང་དམག་རྣམས་རྗེས་རྗེས་ལ་གཤར་ཏེ་ལྟ་
བ་མིག་གིས་མི་བཟོད། བསམ་པ་སེམས་ཀྱིས་མི་ཁེབས་པ་ཞིག་བྱས་ཏེ། རུ་སྣ་
བབ་ཐོབ་ལྟར་དྲངས་ཤིང་རི་བོ་འདར། རྒྱ་མཚོ་དཀྲུག ས་གཞི་གཡོ་བ་ཞིག་
བྱས་ནས་གཤར་ཏེ་སྟག་ཤོད་ར་མ་སུམ་མདོ་ཟེར་བ་ལ་རྒྱལ་པོའི་འབུམ་སྒར་་་་་
བབས། བྱང་བྲེལ་ལ་དཀར་མོའི་ཐང་ལ་ལྷ་སྲས་ཀྱི་འབུམ་སྒར་བཏབ་ནས་
བཞུགས་པའི་དུས་སུ་བྱང་གི་བླ་འབྲོང་བྱེ་རྟ་ཁུ་ཡོར་དེས་ལ་དགུའི་བར་ནས་དྲི་་་
360



འབྱུང་བོ་བདུད་སྲིན་དམ་ལ་བཏགས།
ཚོར་ཏེ་བཟང་ངན་གང་ཡིན་བསམ་ནས་སྐད་ཅིག་གིས་རྫ་ཡར་ཡུལ་ལེབ་བེས་་་་
བྲག་ནག་གི་གདོང་ཟུར་ནས་རྒྱང་སོ་བཙུག་ནས་ཡོད་པ་ཇོ་རུས་མ ཁྱེན་ནས།
དཔོན་ཆུང་ཇོ་རུ་རྒྱལ་པོ་དེས་ཇོ་ཆས་སྐུ་ལ་གསོལ་ཏེ། ལྕང་དཀར་བེར་ག་ལ་
ཞོན་ནས་སྐད་ཅིག་གིས་བླ་འབྲོང་གི་རྒྱུད་ལ་ཕེབས་ཏེ་འུར་ཁྲ་ཐུང་མའི་ནང་དུ་་་་
རྡོ་ལུག་གྲོད་ཙམ་ཞིག་བཞག་ནས་ལྷ་འབོད་ཀླུ་སྐོར་ཡིད་ཀྱིས་མཛད་ཅིང་བརྒྱབ་
པ་ཁོབ་སྒྲ་དང་བཅས་བླ་འབྲོང་གི་དཔུང་པ་བཅག་པ་དང་། ཁོས་དགྲ་གར་
ཡོད་བལྟས་པས། མི་ཇོ་ཇོ་སྟོད་ལྷོ་འགེ་འགེ་ཅན། རྟ་མེད་དབྱུག་པ་ཞོན་པ་
ཞིག་གདོང་དུ་བྱུང་བ་ཁོ་ང་རྒྱལ་གྱི་ལྕེ་མོ་མིག་སྒྱུར། ལག་པ་གཡོན་པས་བྲོ་རྡུང་
འཁྲབ་སྟེ། ལག་པ་གཡས་ཕྲག་ཏུ་ཁུར་ཞིང་བྱུང་བ། ཇོ་རུའི་ལྕང་དཀར་བེར་
གའི་ཁ་ལོ་བསྒྱུར་བས་འཛི་ཡི་གཡག་འབུམ་ཟེར་བའི་ས་ལ་གཡག་ཁྲི་མང་པོ་ཡོད་
པའི་ས་ཆ་དེར་སླེབས་པ་དང་། ཁོ་ཡང་རྫུ་འཕྲུལ་ཅན་གྱི་བླ་གནས་ཡིན་གཤིས་
དེར་སླེབས་པར། ཡང་ཇོ་རུའི་འུར་ཁྲ་རིང་མའི་ནང་ལ་རྡོ་ནག་གཡག་གི་གྲོད་
པ་ཙམ་ཞིག་བཞག་སྟེ་བརྒྱབ་པས་བླ་གནས་ཐོད་པའི་སྤུ་འཛུམ་ཐོག་ལ་བརྒྱབ་་་་་
ཅིང་བཏུལ་ཅིང་མ་ཟད། དེ་ཕྱོགས་ལ་བདུད་ཀྱི་བླ་འབྲོང་སྐྱེ་འགྲོ་ལ་བྱས་མེད་
གནོད་འཚེ་ཡོད་པ་རྣམས་དམ་ལ་བཏགས་ཤིང་། བདེ་འགྲོ་ལ་བཀོད། གཞན་
ཡང་ལྷ་སྲིན་མ་རུངས་པ་རྣམས་དམ་ལ་བཞག སྔགས་བཙུན་ཞྭ་ནག་གྱོན་པ་
ཞིག་འདུག་པ་དེ་རྫུ་འཕྲུལ་གྱི་ཞགས་པས་བཀྱིག་ཏིང་འཛིན་ལྷ་སྔགས་ཀྱི་གཟེར་
དུ་མནན་ནས་ཁྱོད་ག་ནས་ཡིན་དྲིས་པས། ང་བྷ་ཏ་ཧོར་གྱི་སྒོམ་གྲྭ་བཅོམ་པའི་
དུས་སྔགས་བཙུན་ཆེན་པོ་རིག་སྔགས་ཟེར་བ་ལགས། སྔོན་སངས་རྒྱས་ཤཱཀྱ་
ཐུབ་པས་ཆོས་འཁོར་བསྐོར་བའི་དུས་དགེ་སློང་མ་ཧཱ་སུརྱ་ཟེར་བ་ལགས། དེ་
ནས་དམ་ལོག་སྟེ་མི་དགེ་བའི་ལས་བསགས་པས་དམྱལ་བ་དང་རིགས་ངན་སྡིག་་་
361



གོ་ར་ཚྭ་རྫོང་།
སྤྱོད་བཅས་ལས་ངན་མང་པོས་མཐར། འདིར་སྐྱེ་ངན་དུ་གྱུར་ཏེ་སྲོག་དབུགས་
འཕྲོག་པ་ཞིག་བྱུང་། ད་ཁྱོད་སངས་རྒྱས་ཡིན་པ་ད་ལྟ་ལས་མ་ཤེས། གདམས་
ངག་ཡོད་པ་ད་ལན་ལས་མ་ཐོས་པས་བཀའ་དང་དམ་ལས་མི་འགལ་བ་བྱེད་པས་
མནར་མེད་དུ་མི་ལྟུང་བ་ཐུགས་རྗེས་ཟུངས་ཟེར། ཡང་མོ་བཙུན་ཟངས་ཀྱི་རལ་
པ་ལྕགས་ཀྱི་མཆུ་ཟོར་ཡོད་པ་ཞིག་འདུག་པ་དམ་ལ་བཞག་སྟེ་གཏེར་གནས་ཤིག་་
གི་གཉེར་ཁ་གཏད་པས་མོས་སྤྲུལ་པ་བཤིག་པས་མོ་བཙུན་མཛེས་ཤིང་ཡིད་དུ་་་་
འོང་བ་ཞིག་ལ་གྱུར་ཏེ། བ་མེན་ཤེལ་གྱི་རྭ་ཅོ་སེང་གེའི་འོ་མས་གང་བ་ཞིག་ཕུལ།
དེར་ས་ཆ་ལ་ཡང་མཛེས་མོའི་གཡག་འབུམ་ཁྲ་ར་རུ་གྲགས། སྔགས་པ་དེ་ཡང་
དམ་ལ་བཞག་སྟེ་མཛེས་མོ་གོ་ཕུག་ཟེར་བ་ལ་སྲོག་བདག་རྒྱལ་པོ་སེ་ཧར་གྱི་བྲན་་་་
ལ་བསྐོས། བླ་འབྲོང་བྱེ་རྟ་ཁུ་ཡོར་གྱི་ལྤགས་པ་བཤུས་ནས་གཡག་བརྒྱང་མཛད་
ཅིང་ཕྱི་རབས་ཀྱི་མིག་རྒྱན་དུ་བཞག་པ་ད་ལྟ་ཡང་གོ་ཕུག་ཏུ་གཡག་བརྒྱང་སྤུ་་་་
མེད་ཀོ་བ་རྒྱང་བ་ཞིག་རྭ་དང་བཅས་པ་མཐོང་རྒྱུ་ཡོད། དེ་ནས་རྫུ་འཕྲུལ་གྱིས་
བེར་གའི་ཁ་ལོ་བསྒྱུར་ཞིང་ནགས་ཀེ་ཟེར་བ་ལ་འདྲེ་གདོན་མ་རུངས་པའི་ཚོགས་་
ཁང་ཞིག་ཡོད་པའི་ས་ལ་ཕེབས་ཤིང་། ལ་ལ་བ ཏུལ་ལ་ལ་དམ་ལ་བཞག་སྟེ།
ཟངས་ཆེན་པོ་ལྟ་བུའི་རི་གཅིག་ཁོག་པ་སྟོང་པ་ཡིན་པ་རྒོད་ལྷུང་ན་འཕུར་མི་་་་་
ཐུབ་པ་ཞིག་ད་ལྟ་ཡང་ཡོད་པ། ནགས་ཀེའི་ཤ་ཟད་ཟེར་བ་མི་མ་ཡིན་གྱི་ཤ་ཁྲག་
བཅོ་སྣོད་ཡིན་ཟེར་སྲོལ་འདུག་པ་དེ་རྣམས་དམ་ལ་བཞག་སྟེ། སྐད་ཅིག་ལ་འབྲི་
འདམ་གད་པ་ཤེལ་དཀར་ལ་ཕེབས་པས་ཆུ་སྲིན་རྩང་པ་རོ་ཟན་དེའི་ཁོག་སྟོད་ཕ་
རིར་བཞག་ཅིང་སེམས་ཅན་མཐོང་བ་ཙམ་གྱིས་ཧུབ་ཅིང་ཟ་བ་མཇུག་མ་ཚུར་རི་་
ལ་བཞག་ཅིང་། ཁ་ནས་དུག་གི་རླངས་པ་དུད་པ་ལྟར་ཕྱུར་རེ་འདུག་པར། ཇོ་
རུ་རྒྱལ་པོས་གཞུ་མོ་རྭ་རྒོད་དང་མདའ་མོ་རྔམ་པ་གཉིས་རྩ་གཞུ་རྩ་མདར་རྫུས་་་
E
362



འབྱུང་བོ་བདུད་སྲིན་དམ་ལ་བཏགས།
ནས་ཡོད་པ་གཞུ་རྒྱུད་དུ་མདའ་བཞག་སྟེ་ལྷ་ལ་མདའ་སྦྲན་པའི་གླུ་འདི་ཇོ་རུའི་་་་
ལྕང་དཀར་འཐེང་གླུ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་ཚངས་པ་དཀར་པོ་མཁྱེན། །བར་མཁྱེན་གཉན་ཆེན་ཐང་ལྷ་མཁྱེན། །
མར་མཁྱེན་ཀླུ་རྒྱལ་གཙུག་ན་མ ཁྱེན། །ས་འདི་སྔར་དུས་མ་མཐོང་ཡང་། །དེང་
སང་རྐང་པ་འདོར་བའི་ས། །འབྲི་འདམ་གད་པའི་ཤེལ་དཀར་ཟེར། །ལྕང་
དཀར་བེར་གས་འདུར་ལམ་རེད། །ང་འདྲ་ཁྱོད་ཀྱིས་ཅི་ལ་ཤེས། །གོང་མ་ལྷ་ལ་
འདུག་པའི་དུས། །ལྷ་ཕྲུག་བུ་ཐོག་དཀར་པོ་ཟེར། །བར་མ་གཉན་ལ་སྡོད་པའི་
དུས། །གཉན་ཕྲུག་ནོར་བུ་དགྲ་འདུལ་ཟེར། །འོག་མ་ཀླུ་ལ་སྡོད་པའི་དུས། །ཀླུ་
ཕྲུག་མཐོང་བ་འོད་ལྡན་ཟེར། །འཇིག་རྟེན་མི་ཡུལ་འགྲིམ་པའི་དུས། །དཔོན་
ཆུང་ཇོ་རུ་རྒྱལ་པོ་ཟེར། །དགྲ་བདུད་རིགས་གཉིས་དེ་གཉའ་ནས་མནན། །སྤྲང་
ཉམས་ཆུང་གཉིས་དེ་མཐའ་ནས་སྐྱོང་། །སྔ་དྲོ་ལྷ་ཡི་ཚོགས་ཁང་འགྲིམ། །ཉིན་
ཕྱེད་བཙན་ལ་ཞགས་ཁ་འདྲེན། །དགོང་མོ་བདུད་དང་ཆོ་ལོ་སྐོར། །ནམ་གུང་
འདྲེ་དང་འབྱུང་པོ་འདུལ། །ནམ་སྨད་འགྲོ་དྲུག་ཐར་ལམ་འདྲེན། །རྩ་རླུང་བེར་
གའི་རྟ་ལ་ཞོན། །རྫུ་འཕྲུལ་ཐབས་ཀྱིས་འགྲོ་བ་སྒྲོལ། །རིག་པའི་རྟ་ཕོས་ཐར་
ལམ་སྟོན། །ཐབས་ཤེས་མདའ་མོས་དམ་ལོག་བསྒྲལ། །ཉོན་མོངས་དུག་ལྔའི་
དགྲ་བོ་དེ། །ཤེས་རབ་རལ་གྲིས་མགོ་བོ་བྲེག །ལྟ་ལོག་མ་རིག་གཏུམ་པོ་དེ། །
ཞེ་སྡང་ཡེ་ཤེས་མེ་ལ་བསྲེག །ཞི་བས་མ་གྲོལ་སེམས་ཅན་དེ། །དབང་དང་དྲག་
པོས་བསྒྲལ་ཞིང་འདྲེན། །དེ་ནས་དུད་འགྲོ་ང་རྒྱལ་ཅན། །སྔར་ཡང་ཚོགས་ངན་
བསགས་པའི་ལུས། །ད་ལྟ་ལུས་ངན་འདི་ལ་ལྟོས། །ལུས་སུ་གོས་མེད་ཆུ་ལ་
གནས། །ཟས་སུ་ལྟོ་མེད་སྲོག་ལ་རྔམ། །ཚ་གྲང་དམྱལ་བའི་སྡུག་བསྔལ་མྱོང་། །
363



གོ་ར་ཚྭ་རྫོང་།
ཤི་ན་ངན་སོང་གནས་སུ་ལྷུང་། །དེ་ཕྱིར་འདྲེན་པའི་སྐྱེས་བུ་ངས། །གནས་ངན་
བསྒྲལ་ཞིང་ལུས་ངན་སྤར། །སུམ་ཅུ་བརྩེགས་པའི་ལྷ་ཡུལ་དུ། །ལན་གཅིག་བདེ་
དགའི་དཔལ་ལ་སྤྱོད། །དེ་ནས་འཕོས་ཏེ་ང་ཡི་ཡུལ། །ཆོས་ཀྱི་མིང་གིས་རྗེས་སུ་
འཛིན། །རིམ་ནས་བདེ་འགྲོའི་ཐར་པ་ཐོབ། །དཀར་ཕྱོགས་སྐྱོང་བའི་ཝེར་མ་
རྣམས། །མ་ཡེངས་ཇོ་རུའི་གྲོགས་ལ་བྱོན། །ཕུ་བོ་དུང་ཆུང་དཀར་པོ་དང་། །
ནུ་བོ་ཀླུ་སྦྲུལ་འོད་ཆུང་གཉིས། །སྲིང་གཅིག་རྒོད་ཆུང་དཀར་མོ་གསུམ། །གཉན་
སྟག་དམར་པོ་བེག་ཙེ་བཅས། །ལྷ་དང་སྲུང་མ་སྤྲིན་ལྟར་གཏིབས། །བར་སྣང་
ས་གཞི་ཕྱོགས་མཚམས་བརྒྱད། །གང་དུ་མ་ཤོར་ལྷ་ཡིས་སྲུང༌། །ཇོ་རུའི་མདའ་
མོའི་ཁ་འཛིན་གྱིས། །
ཅེས་གསུངས་ཤིང་མདའ་དེ་འཕངས་པས་ཁོས་གཏམ་དེ་ཐོས་པས་དགྲ་་་་
གར་ཡོད་བལྟ་བའི་ཕྱིར། མགོ་བོ་གནམ་དུ་བསྟན་ཏེ་ཕྱོགས་ཀུན་བལྟས་པའི་
སྐབས་དེར། མདའ་དེ་ཐོག་བབས་པ་ལྟར་དཔྲལ་བར་བླ་གནས་ཀྱི་སྟེང་དུ་
བབས་ཏེ་བཏུལ་ཅིང་རྣམ་ཤེས་དེ་དག་ཞིང་དུ་དྲངས། ཤ་ཁྲག་དེ་དགྲ་ལྷ་ཝེར་
མ་ལ་མཆོད་ཅིང་ལྷག་མ་དེ་ཆུ་གནས་དང་བྱ་རིགས་ཀྱི་ཚོགས་ལན་ཆགས་ཀྱི་་་་་
མགྲོན་ལ་བྱིན་ཏེ་བསྔོ་བའི་རྒྱས་གདབ་མཛད་དེ། ལྕང་དཀར་བེར་གའི་ཁ་ལོ་
བསྒྱུར་ཏེ་འདམ་གྱི་ཆུ་འདྲེ་སྤུན་དགུ་དམ་ལ་བཏགས། དེ་ནས་ཕེབས་པ་འདམ་
ཨག་ཏ་རོང་ནས་མི་རྒན་སློག་རུལ་གྱོན་ཅིང་ར་སླག་ཐོག་ལྡེང་བྱས་པ། ཆུ་ཡི་ཁ་
སྤུ། རླུང་གི་ཨ་ར་ཡོད་པ་ཞིག་བྱུང་བ་སྦ་ལྕག་བསམ་པའི་དོན་འགྲུབ་བཏབ་སྟེ་
དམ་ལ་བཏགས། ཨག་ཏ་རོང་དུ་གུ་རུས་འཕྲུལ་བཞེངས་ཀྱི་མཆོད་རྟེན་གྱིས་
ཐོག་ཏུ་མནན་ཏེ་སྐད་ཅིག་གིས་གླིང་སྒར་ལ་ཕེབས། ཡང་གླིང་དམག་རིམ་
བཞིན་གཤར་བས་ན། ཉིན་རེ་བཞིན་ཇོ་རུ་རྒྱལ་པོ་སྔོན་ལ་ཕེབས་ནས། བཙན་
364



འབྱུང་བོ་བདུད་སྲིན་དམ་ལ་བཏགས།
དང་མ་མོ་ཐེའུ་རང་བཅས་ལམ་འདྲེ་ཡུལ་ལ་འཚེ་བའི་གདོན་བགེགས་ལོག་་་་
འདྲེན་གྱི་ཚོགས་དཔག་ཏུ་མེད་པ་བཏུལ་ཞིང་ཕེབས། དེའི་ཚེ་གླིང་དམག་དེ་
བྱང་བྱེ་མའི་ཐང་ཆེན་བཅོ་བརྒྱད་རྩ་མེད་ཀྱི་ལུང་པ་སྤུན་གསུམ་ལ་ཕེབས་ཏེ། །
རྟ་དྲེལ་མཛོ་ཁལ་རྣམས་ལ་ཟ་རྩ་མེད་པས་ཤིན་ཏུ་དཀའ་བ་ཙམ་ལ། ཇོ་རུ་རྒྱལ་
པོ་དེས་བེར་ག་གཅིག་ཞོན་གཅིག་ཁྲིད་ཀྱིས་ཕེབས་ཏེ། ཀླུ་ཡི་རྒྱལ་པོ་ན་ག་རཱ་ཛ་
དེ་དུག་སྦྲུལ་འཇིགས་སུ་རུང་བ་ཞིག་ལ་སྤྲུལ་ཏེ་གླིང་དམག་ལ་གནོད་པར་བྱ་བའི་
ཆེད་དུག་རླངས་ཕྱུར་ཕྱུར་འདུག་པ་ཇོ་སྐྱིད་ཡིད་བཞིན་ནོར་བུ་དེས། བྱ་ཁྱུང་
ཆེན་འཇིགས་སུ་རུང་བ་ཞིག་ལ་སྤྲུལ་ཏེ་སྦྲུལ་གྱི་སྐེད་ནས་བསྡུས་ཤིང་བར་སྣང་དུ་
ཁྱེར་བས། ཁོས་སྐད་ངན་ཤོར་ཏེ་ཁས་ལེན་དམ་བཅའ་སྲོག་སྙིང་ཕུལ་ཏེ་དམ་ལ་
བཞག ཁོ་ལ་རྩྭ་ཆུ་འཕྲིན་དུ་སྐྱེལ་བས། ཀླུ་ཡི་རྫུ་འཕྲུལ་གྱིས་ལ་གསུམ་གྱི་རྩ་
ལུང་གསུམ་གྱི་ཆུ་བཅས་ཕུན་སུམ་ཚོགས་པ་འབད་མེད་ལྷུན་གྲུབ་བྱུང་ནས། །
གླིང་དཀར་གྱི་དམག་རྣམས་བྱང་རྩྭ་མེད་ལུང་བ་སྤུན་གསུམ་ཆུ་མེད་ལུང་པ་སྤུན་
གསུམ་བཅས་ཀྱི་སྡུག་བསྔལ་ལས་གྲོལ་ཏེ། བདེ་བར་ཕེབས་པའི་ཚེ་གླིང་དམག་
རུ་གཉིས་རྗེས་བཞིན་གཤར། ཇོ་རུ་རྒྱལ་པོ་དེ་ལྕང་དཀར་བེར་སྒ་ལ་ཆིབས་ཏེ་
རྫུ་འཕྲུལ་གྱིས་ཁ་ལོ་བསྒྱུར་ཞིང་བྱང་ཡུལ་སྟོད་སྨད་བར་གསུམ་ལ་གནས་པའི་སྡེ་
བརྒྱད་དྲེགས་པའི་ཚོགས་དམ་ལ་བཏགས་ཏེ་བྲན་དུ་བཀོད། དཀར་ཕྱོགས་
རྣམས་ལ་སྔོན་གྱི་ཐ་ཚིག་རྗེས་དྲན་གྱི་དམ་བསྒྲག་མཛད་དེ། དཀར་གྱི་རྒྱལ་མོ་
ཨོ་རོང་དུ་སྐད་ཅིག་གིས་ཕེབས་ཏེ། ལྕང་དཀར་བེར་ག་དེ་ཤིང་པད་ནེའི་ཕུང་
པོ་ཞིག་ལ་སྤྲུལ། ཇོ་རུ་བྱིས་ཅོག་ཆུང་དུང་གི་འདབ་མ་ཅན་ལ་སྤྲུལ་ཏེ་བྲག་ཁུང་
ཝ་སྣ་འདྲ་བའི་གདོང་ནས་གཟིགས་པས། མི་ཡི་ལུས་ལ་དྲེད་ཀྱི་མགོ་བོ་ཡོད་པ།
གོས་སུ་རས་ནག་ལྡིང་གྱོན་བྱས་པ། རྩ་དྲེད་མའི་སྐེ་རགས་བཅིངས་ཤིང་ལག་ན་
365



གོ་ར་ཚྭ་རྫོང་།
. •༧
l
༣
.
.:
ནད་ཀྱི་རྐྱལ་པ་དང་ཚོན་གྱི་གྲུ་གུ་ཐོགས་པ་ཞིག་གི་ཟངས་ཆེན་པོ་ཞིག་གིས་ནང་་་་
དུ་དཀར་གསུམ་བཅུད་ཀྱི་དྭངས་མ་མཚོ་ལྟར་དཀྲུག་པས་འབྲོག་པའི་བཅུད་་་་་་
གཡང་བསྡུ་བ། གཡོན་དུ་ཁྲག་གི་གཞོང་པའི་ནང་དུ་དམར་གསུམ་སྙིང་གི་
ཚོགས་རི་ལྟར་སྤུངས་པ། མདུན་དུ་མི་ལྤགས་ཀྱི་རྐྱལ་པའི་ནང་དུ་འབྲུ་བཅུད་
སྤུངས་པ་བཅས་འཇིགས་གཟུགས་ཀྱིས་གནས་ཡོད་པར། ཇོ་རུས་འདུལ་ལུགས་
གང་འདྲ་བྱེད་དགོས་དགོངས་ཏེ་ཨེན་ཙམ་ལྷོད་ཅིང་བཞུགས་པར། མ་ནེ་ནེ་དེ་
གསེར་སྦྲང་གཡུ་ག ཤོག་ཅན་ལ་སྤྲུལ་ཏེ་དབུ་ལ་གཡས་སྐོར་གྱིས་འདི་སྐད་་་་་་་་
གསུངས་སོ། །གཏུམ་པོ་ཁྲོས་པའི་བརྗིད་རྔམ་གྱིས། །དྲེགས་པ་མ་རུངས་བྲན་དུ་
བཀོལ། །ཞེས་མི་སྣང་བར་སོང་བས། དེ་ནས་ཇོ་རུ་རྒྱལ་པོས་དེ་མ་ཐག་ཕྱག་ན་
རྡོ་རྗེ་སྐུ་རི་རབ་ཙམ་དུ་སྤྲུལ་ཅིང་། ཕྱག་གཡས་གསེར་གྱི་རྡོ་རྗེ་ནམ་མཁར་
འཕྱར་ཞིང༌། གཡོན་དམ་ཉམས་ཀྱི་དགྲ་བོའི་སྐེ་ནས་བསྡུས་ཏེ་བར་སྣང་ལ་ཁྱེར་
ནས་ཁོ་སྐད་ཤོར་ཏེ་བླ་མ་སངས་རྒྱས་ཡིན་པ་ངོ་མ་ཤེས། གདམས་ངག་བདུད་
རྩི་ཡིན་པ་དོན་མ་རྟོགས། རྗེ་སྤྲུལ་པའི་བླ་མ་རིན་པོ་ཆེ། མི་འདའ་སྲོག་སྙིང་
ཁྱེད་ལ་འབུལ། དམ་ལས་མི་འདའ་ན་ར་ཀན། ཞེས་ཐ་ཚིག་བོར་བས། དེ་
ནས་ཇོ་རུས་རྫུ་འཕྲུལ་བཤིག་ཅིང་རྒྱལ་པོ་གེ་སར་གྱི་སྐུ་དངོས་བསྟན་པས་ཁོས་་་་
རང་དབང་མེད་པར་ཕྱག་ཕུལ་ཏེ་དམ་ལ་བཞག་ཅིང་མནའ་ཆུ་བླུད་པས། ཁོས་
ཀྱང་ཅི་བསྒོ་བའི་ཁས་བླངས་དམ་བཅའ་ནས་ལོ་བཅོ་བརྒྱད་ལོན་པའི་ན་ཚོད་་་་
ལྟར་སྟག་ཤར་ཡིད་དུ་འོང་བ་ཞིག་ལ་གྱུར་ཏེ་འཁོར་ཡང་དྲི་ཟ་གྲུལ་བུམ་བཙན་་་་
བདུད་ཐེའུ་རང་བཅས་སྣ་ཚོགས་ཡོད་པ་དེ་རྣམས་ལ་ཆོས་གསུངས་ཁྲིད་བཤད་་་
དེ་དམ་ལ་བཞག ཁོ་ལ་ཡང་མིང་དུ་རྡོ་རྗེ་ལྷ་བཙན་གསོལ་ཏེ་གཏེར་གནས་ཤིག་
གི་གཉེར་ཁ་གཏད། དེ་ནས་ཁོས་དཀར་གསུམ་དྭངས་མའི་བཅུད་དང་འབྲུ་
366



འབྱུང་བོ་བདུད་སྲིན་དམ་ལ་བཏགས།
བཅུད་དྭངས་མ་བཅས་ཟད་མི་ཤེས་པའི་རིགས་ཕུལ་བ་རྣམས་སྐྱེའི་ནང་དུ་་་་་་
བཅུག་སྟེ། སྐད་ཅིག་གིས་གྲུམ་གྱི་ལྷ་ཕ་ལྷ་མ་ཟེར་བ་ལ་ཕེབས་པས། སྟོང་ཉིད་
ཀྱི་རྐྱལ་པ་འཁུན་སྡེབ་དེ་ནད་དང་དུག་གི་དུད་པ་ཕྱུར་ཕྱུར་དྲི་ངན་པ་ཐུ་ལུ་ལུ་་་་
འདུག་པར་ལྷ་འབོད་ཀླུ་བསྐུལ་ཡིད་ཀྱིས་མཛད་དེ། ཇོ་གྲི་ནག་གེ་དེ་བཏབ་པས་
བཤགས་ཏེ་རླུང་གི་ཕ་མ་བུ་དགུ་དེ་གནམ་ལ་ཕྱུར་བས་རི་བྲག་ཀུན་ཀྱང་ཁུར་་་་
སོང་སྙམ་པའི་ངང་ནས་ཇོ་རུ་རྒྱལ་པོ་དེས་རླུང་བུམ་ཆེན་བཟུང་སྟེ་འབྱུང་བའི་་་་
རླུང་རྣམས་འུབ་ཀྱིས་བསྡུས་ནས་ས་འོག་ཏུ་བཙུད་པ་དུས་ཀྱི་མཐའ་ལ་རླུང་དེ་ཁ་
ལྷོད་དེ་འབྱུང་བ་རླུང་གིས་རི་བྲག་འཇོམས་པའི་གནས་ཚུལ་དང་། གཞན་རླུང་
ས་ཆུ་གསོ་བའི་ཆེད་བོད་ལ་ཅུང་ཙམ་དགོས་པ་རླུང་ཧ་ར་དང་ཧུ་རུ་ཟེར་བ་ད་ལྟ་
ཡང་རླུང་གཞོང་ཟེར་བའི་ས་ལ་ཡོད། རླུང་ཧ་ར་ནས་རླུང་རྟག་པར་ཐོན་པས་
རྡོ་ཇ་སྦགས་ཆུང་ཙམ་དེར་འཕང་ན་གནམ་ལ་ཡར་རླུང་གིས་འཕེན་པ་ད་ལྟའང་་
མིག་རྒྱུན་དུ་ཡོད། དེ་ནས་སྨར་ཆུའི་རབས་ཁ་ལ་ཕེབས་ཤིང་ཏིང་ངེ་འཛིན་ལ་
བཞུགས་པས། ཀླུ་བདུད་འཁུམ་པ་མི་ཟན་དེ་མགོ་བོ་སྦྲུལ་ལ་ལུས་པོ་མི་རུ་ཡོད་
པ་ཁ་ནས་དུག་རིགས་མི་འདྲ་བ་བཅོ་བརྒྱད་ཕྱུར་བ་ཞིག་ཡོད་པ་དེ། ཏིང་
འཛིན་ལྷ་སྔགས་བདེན་པས་མདུན་དུ་བཀུག་སྟེ་དམ་ལ་བཞག་པས་ཁོས་སྲོག་་་་་་
སྙིང་ཕུལ་ཏེ་གསེར་ཤ་བའི་རིལ་མ་ཙམ་རྡོག་གསུམ་ཕུལ་ཞིང་ཅི་བསྒོ་བའི་ཁས་་་་་
བླངས། སླར་ཇོ་རུ་དེ་ཉིད་ལྕང་དཀར་བེར་ག་ལ་ཞོན་ན ས་སྐད་ཅིག་གིས་གླིང་
སྒར་ལ་ཕེབས་ཏེ་ཟས་སྣ་འབྲུ་སྣ་བཅས་ཕྱོགས་ཀྱི་དམག་དཔུང་རྣམས་ལ་གནང་་་
ཞིང༌། དེ་ནས་རིམ་བཞིན་དམག་གཤར་བས་བྲག་ཁྲི་ས་དམར་སུས་རྒྱ་ནས། །
འབྲོང་ཁྱུ་ལྷོ་སྤྲིན་འཁྲིགས་འཁྲིགས་རྐྱང་ཁྱུ་ཡོས་བཀྲ་བཀོད་འདྲ། དགོ་ཁྱུ་མེ་
ཏོག་བཀྲག་འདྲ་བྱས་ནས་འདུག་པར། གླིང་དཔའ་རྟུལ་དམག་མང་རྣམས་ནས་
367



གོ་ར་ཚྭ་རྫོང་།
བསད་པ་བསམ་གྱིས་མི་ཁྱབ་རྨས་པས་རི་ལུང་ཁེངས་པ་ཤ་དམར་ལུང་པ་་
འགེངས་པ་ཞིག་བྱས་པའི་སྐབ ས་དེར། འབྲོང་དེ་དག་གི་ནང་ནས་གཞན་དང་
མི་འདྲ་བ་དེའུ་ཙམ་ཞིག་ངར་སྒྲ་དང་བཅས་དམག་གི་གདོང་དེར་མཆོངས་ཏེ་མི་་
རྟ་མང་པོ་ཞིག་ལ་རྭ་བཏབ་ནས་བསད་བྱུང་བས་ཐམས་ཅད་ཕྱིར་ནུར་བྱས་པ་
དང་དཔའ་བཟང་ཤན་པ་རྒྱལ་པོ་དེ་རྟ་བང་མ་འདུར་གྱིས་ཉེ་བར་སླེབས་ཏེ་ཧོར་
གཞུ་ལེབ་ཆེན་གྱི་ནང་དུ་ལྕགས་མདའ་ཟོར་བ་འགུག་རིང་དེ་བཞག་ཅིང་མདའ་་་
བསྐུལ་གྱི་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་ཧོར་གྱི་ལྷ། །ཤན་པའི་ལྕོགས་ལ་མཚལ་རྩེ་སོགས། །ཨ་
ཆེན་ཧོར་གྱི་ལས་ལྷ་རྣམས། །མ་ཡེངས་ཤན་པའི་མདའ་ཁ་དྲོངས། །ས་འདི་ས་
ངོ་མ་ཤེས་ན། །བྱང་ཡུལ་སྟོད་ཀྱི་ས་ཆ་ལ། །བྲག་ཁྲི་ས་དམར་སུས་རྒྱ་ཟེར། །བྲེ་
སེ་འབྲོང་གི་ཕ་ཡུལ་རེད། །ང་འདྲ་ཨ་ཆེན་ཧོར་ཡུལ་ནས། །ཡ་གཟི་དཀར་མོའི་
ནང་རོལ་ནས། །དཔའ་བཟང་ཤན་པ་རྒྱལ་པོ་ཟེར། །དེ་སྔ་ཉི་མའི་ཕན་ཆོད་ལ།།
ཚེ་སྟོད་དབང་པོ་དར་བའི་དུས། །ཧོར་ཨ་ཡན་ཇག་པའི་གཙོ་བོ་བྱས། །འབྲོང་
བྲེ་མོའི་ཁྱུ་ལ་རྒུམ་བུ་ཐུས། །མི་ཚེ་དགྲ་འབྲོང་གཉིས་ལ་བཅད། །འབྲོང་ཤ་ཆེན་
ཤ་ལ་རྗེན་ཟོས་བྱས། །ཀོ་ཆེན་ལྤགས་པ་དུ་ཁུག་བྱས། །སོག་ག་མའི་རྟ་རྫོང་
ཕབ་པའི་དུས། །འབྲོང་སྣ་ཤན་པ་རྒྱལ་པོས་བླངས། །རྭ་གཡང་ཉི་ཟླ་ནོམ་ལ་
བཅད། །རྒྱལ་པོའི་ཕོ་བྲང་རྒྱན་ལ་འདོགས། །དེ་ཚོ་ཤན་པའི་ལོ་རྒྱུས་རེད། །དེ་
རིང་འབྲོང་གི་ཧམ་པ་ལ། །མིའུ་རིན་ཆེན་གསེར་ལས་དཀོན། །དོན་མེད་ས་ལ་
བརྡབ་ནས་ཐལ། །འདོ་བ་རྟ་དེ་རྭ་ལ་གཟེར། །ཆག་སྒོ་རིན་གྱིས་ཉོ་མི་རེད། །
སྲོག་ལ་འདོམ་འཇལ་བྱེད་མི་རེད། །བུ་ལོན་ཤ་ཁྲག་འཇལ་མི་རེད། གཡས་
368



འབྱུང་བོ་བདུད་སྲིན་དམ་ལ་བཏགས།
ནས་འདོན་པའི་ཉག་ཕྲན་མདའ། །ལྕགས་མདའ་ཟོར་བ་འགུག་རིང་ཟེར། །
གཡོན་ནས་བླངས་པའི་མཆོག་དཀར་གཞུ། །ཧོར་གཞུ་ལེབ་ཆེན་དགྲ་འདུལ་
ཟེར། །དེ་རིང་ཁྱོད་ལ་ཧོ་མ་ཡ། །ཤ་ཁྲག་དགྲ་ལྷའི་དཔའ་ཟས་བྱེད། །རྣམ་
ཤེས་དག་པའི་ཞིང་ལ་འདྲེན། །དགའ་འོ་བསམ་མམ་སྡུག་གོ་བསམ། །གོ་ཤེས་
ཡིན་ན་རྣ་བས་ཉོན། །བསམ་ཤེས་ཡིན་ན་ཡིད་ལ་ཞོག །
ཅེས་གླུ་དེ་ལྟར་བླངས་པ་དང་མཉམ་དུ་མདའ་དེ་འཕངས་པས་ཐོད་པ་མེ་་་
ལོང་གི་གཞི་མདོ་གཏོར་ནས་བསད། དེ་དང་འདྲ་བ་ཨ་སྟག་ཀླུ་མོས་ལྕགས་
མདའ་འཕངས་པས་འབྲོང་བཅུ་བསད། ཧོར་གྱི་བ་དུར་རྣམས་ནས་འབྲོང་བཅུ་
གཉིས་ཙམ་བསད། གཡུ་ལྷ། རྨེ་རུ། དུང་སྐྱོང་བཅས་ནས་འབྲོང་སུམ་ཅུ་ཙམ་
བསད་དེ་ལུང་པ་ཤ་ཁྲག་ལ་བསྒྱུར། དུད་པ་གསུར་དུད་ལ་བསྒྱུར་ཏེ་བཞུགས། །
ཡང་དེའི་དུས་སུ་གླིང་དམག་དེ་རིམ་བཞིན་གཤར་ནས་སོང་བ། དཔའ་མོ་རྡོ་
རྫོང་གོང་འོག་ལ་སླེབས་ཏེ་བྱང་སྡེ་ནགས་ཚང་ཤོག་དྲུག་གིས་བསུ་མ་བྱས། དེ་
ནས་ཕེབས་པའི་དུས་ཇོ་རུ་ཁོང་སྟོང་ཉིད་བེར་ག་ལ་ཞོན་ཏེ་རྨུ་ཡི་གངས་རི་རྩེ་་་་
གསུམ་གྱི་མགུལ་དུ་ཕེབས་ཏེ་རེ་ཞིག་སྐུ་མལ་བརྟེན་ནས་བཞུགས། དེ་ནས་
གངས་སེང་ཡོང་བའི་ཧོ་དོང་ནས་གཟིགས་པས་བྱང་བློན་རྣམས་ཀྱི་བླ་སྟག་་་་་་
གངས་ཀྱི་སེང་གེ་དཀར་མོ་དེའི་སྣ་ལམ་དུ་དྲི་ཞིམ་གྱི་དྲི་མ་ཅུང་ཙམ་ཚོར་བས་ཁོ་་
མ་དགའ་ཞིང་རལ་པ་གསིག་སྤར་མོ་བརྡར། མཆེ་བ་ངོམ་ཞིང་བྱུང་བས་གངས་
རྣམས་འུར་འུར་ཤིག་ཤིག་བྱུང་བ་དཔོན་ཆུང་ཇོ་རུ་རྒྱལ་པོ་དེས་འུར་ཁྲ་རིང་མའི་
ནང་དུ་རྡོ་ལུག་ཙམ་བཞག་སྟེ་བརྒྱབ་པས་མགོ་ལ་ཕོག་སྟེ་བ ཏུལ། སེང་ལྤགས་
དང་སྙིང་ཁྲག་སྙིང་ཤ་བཅས་ནོམ་ལ་བཞེས་ཏེ། རྨུ་ཡི་གངས་ལ་དཀར་མོའི་ལ་
ཁ་ལ་ཕེབས་པས་གླུ་ཡི་བདུད་པོ་ཙཱ་ན་དེ་ཁྲོས་ཏེ་ནམ་མཁའ་སྤྲིན་གྱི་ཕུང་པོའི་་་་
369



གོ་ར་ཚྭ་རྫོང་།
དབུས་ནས་འབྲུག་སྐད་དྲག་པོ་མི་བཟད་པ་དང་བཅས་ཏེ་ཁོས་བར་སྣང་ནས་ཁྲོ་
ཆུ་གཞོང་པ་གང་ལག་ཏུ་ཐོགས་ཏེ། གཡུ་འབྲུག་ཟངས་ཀྱི་རལ་པ་ཅན་གྱི་སྟེང་
དུ་འདོར་སྟབས་ཀྱིས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུཾ། ཡེ་གཅིག་ཡེ་གཉིས་བཙན་གྱི་གླུ། །ལྷ་བདུད་ཁྱབ་པ་
ལག་རིང་མ ཁྱེན། །བཙན་བདུད་རཱུ་ཏྲ་ནག་པོ་མཁྱེན། །ཀླུ་བདུད་རཀྟ་ནག་པོ་
མཁྱེན། །དེ་བའི་ཡན་ལ་འདི་མ ཁྱེན་མེད། །ས་འདི་སྟོང་ལམ་ནམ་མཁའི་
དབྱིངས། །སྤྲིན་དཀར་ཕྱུག་མོའི་ཁོང་སེང་རེད། །ང་འདྲ་རླུ་བདུད་ཛྙཱ་ན་ཟེར་
ན་ཡི། །ས་འདིའི་ས་བདག་ང་རང་ཡིན་ན་ཡི། །ཡུལ་འདིའི་ཡུལ་བདག་ང་རང་
ཡིན། །ཁྱོད་དོན་མེད་མི་ངན་ག་ན་འགྲོ། །འདྲ་མ་ཆག་མི་ལ་ཁྱོད་འདྲ་བྱུང་། །
ཡ་ར་མ་ར་སྐུམ་གྲུ་གང་། །ཕར་ར་ཚུར་ར་གོང་མཐོ་གང་། །གཟུགས་གྲུ་གང་
ཡན་ལ་མེད་པ་ཞིག །གྱོད་རི་རབ་ཙམ་ཞིག་ཅི་ལ་རེད། །གས་རྟ་རྔ་ཙམ་ཞིག་
མེད་པ་ལ། །ཆུ་ལག་ངར་ཙམ་ཞིག་ཁྲིད་མི་རེད། །མི་མེད་ཡུལ་ལ་མི་ཞིག་བྱུང་། །
མི་ཤི་ཁེར་ལུས་ཅི་འདྲ་ཡིན། །རྟ་མེད་དབྱུག་པའི་འོག་རྟ་ཅན། །གངས་དཀར་
ཡག་ཉག་ལམ་བཏོད་མི་རེད། །རྫ་ཁྲ་ཡག་བུག་པ་བཟོ་མི་རེད། །ཁྱོད་འདི་ན་
ཡོང་ལེ་མ་ལོ་འགི། །ཡུལ་འདི་ན་ཕྱིན་ལེ་མ་ཉན་འགི། །ངས་བར་སྣང་རླབས་
ཀྱིས་མི་གཅོད་རེ། །ས་གཞི་སྟེང་འོག་མི་བསྒྱུར་རེ། །བྲག་རི་ཧ་ལ་མི་འཕེན་རེ། །
ཤ་རུས་དཀར་སེང་མི་འདོན་རེ། །ངའི་ལག་ན་ཡོད་པ་ཁྲོ་ཆུའི་གཞོང་། །ཐོག་
མི་འདྲ་ཐོག་སྣ་བཅུ་གསུམ་ཡོད། །དེ་རིང་ཁྱོད་ལ་མི་འཕེན་རེ། །སྐྱེ་བ་བརྗེ་
ལེན་མི་བྱེད་རེ། །བར་དོའི་གནས་ལ་མི་སྐྱེལ་རེ། །ཤ་ཁྲག་ཟས་སུ་མི་ཟ་རེ། །གོ་
ན་རྣ་བའི་བཅུད་ལ་ཞོག། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཤིང་ཐོག་གཞོང་དེ་འཕངས་བྱུང་བས་རི་བྲག་རྣམས་
370



འབྱུང་བོ་བདུད་སྲིན་དམ་ལ་བཏགས།
གཏོར་ཏེ་ཐལ་འཚུབས་ཀྱིས་ནམ་མཁའ་སྒྲིབ་པ་ཙམ་བྱུང་ཁོས་ཇོ་རུའི་ཤ་ཁྲག་ལ་་
རོལ་དགོས། རང་གི་མཁར་དང་བྲག་རི་བཅས་མེད་པ་བྱུང་ཐལ་བསམ་སྟེ་
བབས་ནས་ཡོང་བར་དཔོན་ཆུང་ཇོ་རུ་རྒྱལ་པོ་དེས་ལྟུང་དཀར་བེར་གའི་ཁ་ལོ་་་་
བསྒྱུར་ཏེ་རླུང་སྦུད་པ་ལྟར་གྱིས་དངོས་མེད་ལྷ་འདྲེ་འཆིང་ཞགས་དེ་བཏབ་པ་་་་་
མགུལ་དུ་ཐེབས་ཅིང་འཐེན་པས། ཁོས་གྲི་བཏབ་ཀྱང་མ་ཆོད་པའི་སྐབས། །
ཕྱོགས་དང་ཕྱོགས་མཚམས་མེད་པ་ལྷ་སྲུང་གི་དམག་ཚོགས་སྤྲིན་བཞིན་འཐིབས་་
ཏེ་གར་ཡང་བྲོས་དབང་མེད་པར་གྱུར་ཅིང་ལུས་ཀྱང་འགུལ་མི་ནུས་པར་བྱུང་བ་་
དང༌། ཇོ་རུ་རྒྱལ་པོས། འོ་ན་མ་ཉམས་ལས་ངན་ཁྱོད་སྔར་ཡང་སངས་རྒྱས་
བཀའ་དང་འགལ། ད་ལྟ་ང་ལ་འགལ་བ་བྱས། རྒྱུན་དུ་སེམས་ཅན་སྲོག་ལ་འཚེ།
ཐར་མེད་ན་རག་གནས་སུ་མ་བཏང་བའི་སྔོན་ལ་ངན་སོང་སྡུག་བསྔལ་བརྗོད་་་་་
ལས་འདས། དེ་བས་བསྒོ་བའི་བཀའ་ལ་ཉོན། །གེ་སར་རྒྱལ་པོའི་འཕྲིན་ལས་
སྐྱོང་། །ཅི་དགའ་ཁྱོད་རང་གདམ་ཀ་གྱིས། །ཞེས་གསུངས་པས་ཁོས་སྐྱེ་འགྲོ་ལ་
མི་འཚེ་བ་ཁས་བླངས། དམ་བཅའ་ཕུལ་བས་གཏེར་གྱི་གཉེར་ཁ་གཏད་དེ་
བཞག་ནས། སླར་སྐད་ཅིག་གིས་རྨུ་དང་ཨ་ཡེར་རྫ་ཡར་ཡུལ་མར་ཡུལ་བཅས་ཀྱི་
ལྷ་འདྲེ་གཞི་བདག་རྣམས་བཏུལ་ཞིང་བྲན་ལ་བཞག་པ་སོགས་མཛད་དེ་གླིང་་་་་
སྒར་ལ་ཕེབས།
དེའི་དུས་སུ་བྱང་ཡུལ་གོ་ར་རྒྱལ་པོ། ཐོག་རྒྱལ་ཁྲི་བཙན་རྒྱལ་བློན་རྣམས་
གྲོས་ར་བསྡུས་ཏེ། ཐོག་རི་སྟོང་ཁྲི་ཡ་མེད་དེ་བྱང་གྲུ་གུ་ཐོག་རྒོད་རྒྱལ་པོའི་
མདུན་དུ་སོང་ནས་གོ་རའི་གནས་ཚུལ་དང་སྐྱིད་སྡུག་ཞུ་བའི་བཀའ་ཆབ་རྟེན་་་་་་
དང་བཅས་པ་ཕུལ་ཏེ། གྲུ་གུ་རྒྱལ་བློན་ནས་སྐྱིད་སྡུག་འགྲེལ་འགྲིས་གཅིག་རྒྱུའི་
འབའ་ཐོ་དང་བཀའ་ཆབས་བཅས་གནང་སྟེ་སྔ་སོར་དགྲ་ལན་སྤྲོད་པའི་ལག་ཆ་་་
，
，
371



གོ་ར་ཚྭ་རྫོང་།
མགྱོགས་རྟ་དུ་བ་ས་དྲིལ་ལྕགས་འཁོར་ཅན་ཆུང་བ་ཆ་གཅིག་དང་མེ་འཕེན་དུག་་་
སྐྱོགས་བཅས་དང་ཕྱི་མདའ་དགུ་གྲག་ནག་པོ། ལྔ་འབར་སྟག་ཤང་སྨུག་མོ། ཨ་
འབོམ་རུ་ཐུང་དྲུག་གྲག་བཅས་ཆ་ལྔ་རེ་ལག་རྟགས་སུ་ཕུལ་བ་རྣམས་རྩིས་འབུལ་་
བྱས་ཏེ་གོ་ཆ་རྣམས་གཤར་སྦྱང་མཛད་བཞིན་བཞུགས། དེ་སྔོན་བྱང་དམག་
ཕར་ཆས་ཀྱིས་ལམ་འཕྲང་གཤག་ལུགས་དང་། སྟག་གཟིག་ལ་དམག་འཐབ་
པའི་ལོ་རྒྱུས་བཤད་པ་བང་མི་གཉིས་འབྱོར། དེ་ཉིན་སྟག་གཟིག་གིས་དཔུང་
སྐྱོར་དུ་གླིང་དམག་གཙོས་རྒྱལ་ཁབ་བཅུ་ཡི་ལས་དམག་འབྱོར་ཏེ། སྟག་རི་དང་
དམག་མང་པོ་ཤོར་བའི་བང་མི་འབྱོར། རྒྱལ་བློན་རྣམས་ཀྱིས་ཅི་དྲག་གི་བཀའ་
གྲོས་ཡང་ཡང་བྱས་པར། དམག་བསྣོན་འགྲོ་དགོས་པའི་གྲོས་ཆོད་བྱུང་སྟེ།
ཐོག་རི་སྟོང་སྟག་དམར་ལུ། གཟའ་བདུད་རྨེ་རུ་འཁྱུག་ཤེས། སྟག་རི་རྒྱ་སྟག་
དམར་པོ། ཁྲི་ཐུབ་དར་མ་ཁེར་སྐྱེས་བཞི་ལ་འབུམ་དམག་བཞི་དང༌། སྟག་རི་
རུ་འདྲེན་བཅས་གྲུབ་མཚུངས་ཀྱི་བྱང་གྲུ་གུའི་ལག་ཆ་གསར་པ་བཅས་རྩིས་སྤྲོད་
བྱས་ཏེ་གླིང་ཕྱོགས་ལ་ཆས། གཞིས་བཞུགས་ཀྱི་རྒྱལ་བློན་རྣམས་དང་མ་སུ་
རྣམས་ཀྱིས་སྐྱེལ་མ་སྐུ་རྫོང་བཅས་འགྲན་ཟླ་བྲལ་བ་མཛད་དེ་ལམ་དུ་ཞུགས། །
དེའི་དུས་སུ་བྱང་དམག་ཚུར་ཆས་དེ་གངས་ཨ་ཡེར་གངས་ལ་དཀར་མོའི་ཕར་་་་་
ནང་། ཨ་ཡེར་གངས་སྟག་སུམ་མདོ་ལ་སྒར་བབས་ཏེ་ཡོད་པར། གངས་ལ་
དཀར་མོའི་ལ་ཁ་ན ས་བྱང་དམག་བྲོས་པ་རྣམས་གཤར་ནས་ཡོང་བ་མཐོང་ནས།
དང་པོ་གླིང་དམག་ཡིན་པར་སེམས་ཏེ་སྒར་པ་དེ་ཟིང་ངེར་སོང་། དེ་ནས་བྱང་
དམག་ཡིན་པར་ཤེས་ཏེ་བསུ་མ་བཅས་སྒར་དུ་འབྱོར་ནས་བྱེས་སོང་གི་ལོ་རྒྱུས་་་
རྣམས་གསུང་གླེང་བྱས་པས་དམག་དཔོན་བཞི་དང་སྟག་རི་དམག་མང་བཅས་དེ་
ཙམ་ཤོར། སྟག་རི་དམག་དཔོན་འདི་རྣམས་ཀྱིས་ཨ་ཡ་མི་ཕེར་བ་གླིང་དཀར་
372



འབྱུང་བོ་བདུད་སྲིན་དམ་ལ་བཏགས།
ཟེར་བའི་དགྲ་ལན་མེད་ཨང་ཟེར་ཏེ་ཧ་ལས་ཤིང་སྡུག་བསྔལ་ཡང་ཆེ་བར་བྱས། །
དམག་དཔོན་རྣམས་ཞེད་པའི་ཉམས་སྣང་མེད་པར་ཅི་དྲག་གི་བཀའ་གྲོས་དུ་མ་་་
མཛད་པའི་མཐར། གངས་ལ་དཀར་མོའི་ལ་སྲུང་འབུམ་དམག་གཅིག་དང་མགོ་
འཛིན་དུ་འབུམ་དཔོན་གཟའ་བདུད་དང་། ཁྲི་ཐུབ་དར་མ་ཁེར་སྐྱེས་གཉིས་ལ་
དཔུང་རོགས་སྟག་རི་ལྔ་བཅས་བཞག དེ་ནས་ཡར་ཙམ་གྱི་ས། ཨ་རུའི་དྲིལ་ལ་
དཀར་མོའི་ལ་ཁ་ལ་སྟག་རི་གསུམ་དང་དམག་ཁྲི་གཅིག་བཞག་སྟེ། གཞན་
རྣམས་རང་ཡུལ་དུ་ལོག་ནས་སོང་བ་གོ་ར་རྒྱལ་བློན་རྣམས་ཀྱིས་རྒྱང་ནས་མཐོང་་
བས་དང་པོ་ཕར་སོང་གཡུལ་ལས་ཉེས་ཏེ་གླིང་དམག་རྡོལ་བ་འདྲ་ཟེར། དེ་ནས་
རིམ་པས་བྱང་དམག་ཡིན་པར་ཤེས་ཏེ་བསུ་མ་དང་བཅས་མཁར་དུ་ཐོན་ནས་་་་་
རྒྱལ་བློན་རྣམས་གྲལ་རང་ཤོག་གི་གདན་ལ་འཁོད་ཅིང་ཁམས་དྲི་བཅས་གྲལ་ཇ་་་
བཟང་པོ་ཞིག་དྲངས་ཚར་བ་ན། བློན་གཡུ་འབྲུག་དང་དུང་ཟླ་གཉིས་སྟན་ལས་
ལངས་ཏེ། དར་དཀར་པོ་དྲི་མས་མ་གོས་པ་དང་གསེར་གྱི་དོང་ཙེ་བཅུ་རེ་ཕུལ་
ནས་གུས་ཕྱག་བཅས་སླར་གདན་ལ་འཁོད་དེ། ད་འོ་ན་འགྲན་མེད་རྒྱལ་པོ་
དང༌། །འདིར་ཚོགས་དམག་དཔོན་བློན་པོ་བཅས། །ང་ཅག་ཕར་སོང་འབུམ་
དམག་དེ། །བཟང་པོའི་བྱ་བ་ཚིག་གཅིག་མེད། །ངན་པའི་བྱས་ཉེས་འདི་འདྲ་
བྱུང་། །ཐུགས་མ་འཁྲུགས་དགོངས་པ་དལ་ཅིག་གསོན། །ཞེས་བྱེས་སོང་གི་ལོ་
རྒྱུས་འདི་བྱང་གླུ་སྨྱུག་མ་ལྡེམ་དྲུག་གི་ངག་རྟ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་འབུམ་པའི་སྲང་ལམ་ནས། །ཁྲི་གདུགས་ཉི་མའི་གུར་ཁྱིམ་ནས། །ལྷ་
ཆེན་ཁྲོས་པ་འབར་བ་དབང་། །སྤྲིན་ཀློང་ཕྱུག་མོའི་གཞལ་ཡས་ནས། །སྒོ་སྲུང་
ཧ་བ་བདུད་བཙན་དང་། །བྲག་དམར་ཟངས་ཡག་དགྲ་རྒོད་བཅས། །མཆོད་
373



གོ་ར་ཚྭ་རྫོང་།
པའི་མི་ལ་དཔལ་མགོན་མཛོད། །ས་འདི་རང་ཡུལ་པདྨའི་ཐང་། །མཁར་འདི་
རྒྱལ་པོའི་ཕོ་བྲང་ལ། །གོ་རའི་གནམ་རྫོང་ཕྱུག་མོ་རེད། །ཁྲི་རིན་ཆེན་འབར་
བའི་ཡངས་སྟེང་ནས། །མི་དབང་གོ་རའི་ཁྲི་བཙན་རྒྱལ། །བློན་ཚོགས་བཅས་
པས་གླུ་ལ་གསོན། །ངེད་ཕར་ཆས་འབུམ་དམག་བཅུ་གཉིས་དེ། །མ་བསྡད་ཤར་
རེ་ནུབ་ཕྱོགས་ཀྱི། །སྟག་གཟིག་ཡུལ་ལ་གཏད་ནས་སོང་། །མ་ངན་ཇོ་རུ་གེ་
སར་ལ། །ལྷ་ཡི་ལུང་བསྟན་བྱས་པས་ཟེར། །སྟག་གཟིག་སྙེ་མོ་གཡུ་ཐང་ལ། །
ནུབ་དམག་སྒར་གྲྭ་སྒྲིག་ནས་སུ། །རྫ་མར་ཡུལ་འཕྲང་ལམ་རིང་མོ་དང༌། །སྟག་
ལ་ཁྲ་མོའི་ལ་ཁ་བཅས། །འཕྲང་སྲུང་ལམ་སྲུང་ཁྲིག་གེར་དང༌། །སོ་དང་སོ་
ལེན་རིམ་བཞིན་བཞག །ངེད་ཅག་སོ་པའི་རྗེས་དང་འཕྲད། །རྟ་དམག་ཉེར་ལྔ་
སོ་ལ་བཏང་། །སྟག་རི་སྒོ་བ་ཡ་མེད་བཏང་། །དེ་རྣམས་གཅིག་མེད་འཕྲང་
བརྡུང་བསད། །འབུམ་དམག་རུ་གཉིས་ཁ་ཁར་བྱས། །རུ་གཅིག་སྟག་ལ་ཁྲ་མོ་
བཟུང་། །སོ་ལེན་རྟ་མི་ལྔ་རེ་བཏང་། །དེ་ཡང་གཅིག་མེད་གླིང་གིས་བཅོམ། །
དེ་ནས་ངེད་ཅག་དཔུང་དང་བཅས། །རྫ་འཕྲང་བཅད་པ་ཕྱེད་ཟིན་ལ། །སྟག་
གཟིག་དམག་མང་བཅོམ་ལ་སོང་། །ཉིན་གཅིག་ལག་དམར་ཁྲག་ལ་སྦྲེལ། །ཕར་
བསད་སུམ་བརྒྱ་ཐང་ལ་བརྡབས། །ཚུར་བསད་བྱང་དམག་ལྔ་བརྒྱ་བཅོམ། །ཐ་
མ་འཕྲང་ལམ་བྱང་ལ་ཐོབ། །སྟག་དམག་རྫ་གཉིས་བར་ལ་བྲོས། །དེ་ནས་རིམ་
བཞིན་གཡུལ་འགྲན་བྱས། །སྟག་ཕྲུག་གློག་དམར་མགོ་བྱས་པའི། །གྱད་མི་མང་
པོ་ས་ལ་བརྡབས། །ཚུར་བསད་དེ་དང་དེ་མཚུངས་ཀྱིས། །ཐ་མ་སྟག་དམག་
རང་ཡུལ་བྲོས། །སྟག་ལ་གོང་ནས་དེ་དང་མཚུངས། །དེ་ནས་བྱང་དམག་ནུབ་
ལ་བབས། །ཟླ་དྲུག་ལག་དམར་ཁྲག་ལ་བསྒྲེས། །སྟག་རོང་བློན་གཉིས་དམར་
བསད་བཏང༌། །སྔོ་ཁྲ་རླུང་ལྡེམ་ནོམ་ལ་བཅད། །སྟག་སྒར་ཕྱེད་མེད་ཁྲག་ལ་
374



འབྱུང་བོ་བདུད་སྲིན་དམ་ལ་བཏགས།
，
བསྒྱུར། །དེ་མཚམས་གླིང་དམག་རུ་གཉིས་བབས། །ང་དང་ཤེལ་ལུང་དཔའ་བོ་
གཉིས། །ཁེར་འགྲོས་རྙིང་མ་རེ་རེ་བླངས། །ཕན་ཚུན་དམག་འཁྲུག་ལན་མང་
བྱས། །བྱང་གླིང་སྟག་འདྲ་གཟིག་འདྲ་རེད། །དེ་ནས་སྟག་གཟིག་སྒར་ལ་ཆས། །
གཡོན་རུའི་དམག་དཔོན་གནམ་ལྷ་བུ། །དམར་བསད་མགོ་འཕྲུ་ནོམ་ལ་བཅད། །
སྟག་སྒར་ཕྱེད་མེད་སྟོང་ལ་བསྒྱུར། །དེ་ནས་གླིང་དམག་རུ་གཉིས་རྡོལ། །བྱང་
སྒར་ཁྲ་མོ་ཁྲག་ལ་བསྒྱུར། །སྟག་རི་དཔའ་བོ་གློག་ལྕམ་བུ། །གླིང་རྒན་འདན་
མའི་མདའ་ཡིས་བཀྲོངས། །སྟོང་ཤོང་སྨུག་མོ་རྩེ་རྒྱལ་དེ། །འཇང་ཕྲུག་གཡུ་ལྷའི་
ཞགས་པས་བཟུང་། །སྟག་རི་དམག་མང་ས་ལ་བརྡབས། །ཕར་སོང་འབུམ་
དམག་བཅུ་གཉིས་དེ། །ཚུར་ཡོང་འབུམ་དམག་གཉིས་ལ་ཐུག །སྟག་རི་དཔའ་
བོ་ཉེར་བདུན་དེ། །ང་དང་ཤེལ་ལུང་མི་བཞི་ལས། །གླིང་དམག་དཔུང་གིས་
བཅོམ་ནས་ཐལ། །ཕོ་ལ་རྒོད་ཞན་མི་འདུག་ཀྱང༌། །ལས་དང་དབང་ཐང་ཁ་ཁ་
རེད། །དེ་སྔ་རྒྱལ་ཁབ་བཅུ་པོ་དེ། །དེ་འདྲའི་དབང་གིས་མངའ་འོག་བཅུག །
རྒྱལ་ནས་རང་ཡུལ་ཟིན་པ་དཀའ། །ང་དང་ཤེལ་ལུང་དུང་ཟླ་གཉིས། །ཤི་ལ་
འགྱོད་ནས་མ་བྲོས་ཀྱང་། །རྒྱལ་བློན་གཞིས་བཞུགས་མངའ་འབངས་བཅས། །
ཕར་སོང་དམག་ལ་ཐུགས་ཡེངས་ཁུར། །དགྲ་གླིང་སྡུག་ཆ་མེད་བྱང་ལ་འབེབས། །
ལས་མི་དགེའི་བྱ་བ་ཡོང་ན་བསམ། །མི་ཡོང་ཁ་མེད་ཇུས་ལ་སེམས། །ད་ནི་
གཞིས་བྱེས་དཔུང་འཁོར་འཛོམ། །མཉམ་ཤི་བྱུང་ན་འགྱོད་པ་མེད། །དགྲ་གླིང་
དམག་མི་རིང་ཐོན་རན་ཡོད། །ཨ་ཡེར་གངས་ལ་དཀར་མོ་ལ། །གཟའ་བདུད་
ཁྲི་ཐུབ་དཔའ་བོ་གཉིས། །གཅིག་འབུམ་དམག་བཅས་མ་སོ་བཞག །ཨ་རུའི་
དྲེལ་ལ་དཀར་མོ་ལ། །སྟག་རི་གསུམ་དང་གཅིག་ཁྲིའི་དམག །སོ་ལེན་ཉེ་རིང་
བལྟ་བར་བཞག །དེ་འཕྲོས་དཔུང་དམག་ཐོན་ནས་ཡོད། །ཅི་མཛད་རྒྱལ་བློན་
375



གོ་ར་ཚྭ་རྫོང་།
-
-
-
-----
-
ས་
ཐུགས་གྲོས་མཛོད། །ཤི་ཁ་འགྱོད་ན་དཔའ་བོ་མིན། །སྐྱེ་ཁ་འགྱོད་ན་འཛང་མ་
མིན། །དམར་ཡག་སྟག་གི་ཁ་རྩ་ལ། །དང་པོའི་དུས་ནས་མ་བཅར་དགོས། །
བཅར་ནས་ཕྱིར་ནུར་མ་བྱེད་དགོས། །ཁོལ་མོ་འབྲོང་གི་རྭ་གདོང་ལ། །དང་
པོའི་དུས་ནས་མ་བཅར་དགོས། །བཅར་ནས་ཕྱིར་ནུར་མ་བྱེད་དགོས། །གླིང་
དཀར་ཇོ་རུའི་དམག་གདོང་ལ། །དང་པོའི་དུས་ནས་མ་བཅར་དགོས། །བཅར་
ནས་ཕྱི་ངལ་བྱེད་རྒྱུ་མེད། །རྒྱལ་བློན་བསམ་པ་གཅིག་བསྒྲིལ་གྱིས། །གླིང་ལ་
དགྲ་ལན་གང་འཕྲོད་བྱེད། །གཏམ་རྒྱུད་ཕྱི་རབས་བོད་ལ་བཞག །ཐ་མ་ཅི་བྱུང་
སྔོན་ལས་བསྒུག །ཤི་ན་མི་འགྱོད་ལྷ་ཆེན་དཔང་། །འདིར་ཚོགས་རྒྱལ་བློན་
ཐུགས་ལ་ཞོག །གསན་ན་རྒྱལ་བློན་དགོངས་པ་དཔྱོད། །མ་གསན་ཞུ་བ་ནན་
གྱིས་ཞུ། །
ཅེས་བློན་པོ་གཡུ་འབྲུག་ནས་གླུ་དེ་ཕུལ་བས་རྒྱལ་པོ་ཉིད་དཔའ་བོ་དམག་་་
དཔོན་སྙིང་དང་འདྲ་བ་དེ་རྣམས་དགྲ་ལ་ཤོར་བ་ཐུགས་རབ་ཏུ་འཁྲུགས་ཤིང་་་་་
རལ་པའི་མདུད་སྣེ་ནས་མེ་སྟག་ཐོར་ཐོར་དུ་འཕྲོས་ཏེ་ཨན་ཙམ་ཞལ་གྲགས་མི་་་་
ཐུབ་པར་ཨམ་གཙིགས་ཐམ་ཐམ་གྱིས་བཞུགས། དེ་ནས་ཨན་ཙམ་ཞིག་ནས། །
འོ་ན་བློན་ཆེན་གཡུ་འབྲུག་དང༌། །དུང་ཟླ་ཡ་མེད་མགོ་བྱས་པའི། །འདིར་
ཚོགས་བྱང་མི་དམག་དཔོན་རྣམས། །དགྲ་འདྲེའི་གཡབ་མོས་འཐབ་བར་ནས། །
སྙིང་དང་འདྲ་བའི་དམག་དཔོན་བརྒྱད། །དགྲ་ལ་ཤོར་བ་ཤིན་ཏུ་སྐྱོ། །འོན་
ཀྱང་འགྱོད་པས་ཕན་པ་མེད། །འཕྲོས་ལུས་དཔུང་དང་རྒྱལ་བློན་འབངས། །ད་
ལན་འཛོམ་པ་ཤིན་ཏུ་བཟང་། །དགྲ་འདྲེ་གླིང་གི་ཇོ་རུ་བུ། །དེ་ལན་མ་འཕྲོད་
རོ་དང་འདྲ། །ཞེས་པའི་སྒྲ་འབྲུག་གྲག་པ་ལྟར་གྱིས་བྱང་གླུ་ཤ་ཟ་ཁྲག་འཐུང་གི་
ངག་རྟ་ལ་དྲངས་པ་འདི་ལྟར་བླངས་སོ། །
376



འབྱུང་བོ་བདུད་སྲིན་དམ་ལ་བཏགས།
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །།
དགུང་སྔོན་དབྱིངས་ཀྱི་དཀྱིལ་ཤེད་ནས། །ཁྲི་གདུགས་ཉི་མའི་གུར་ཁང་ནས། །
ལྷ་ཆེན་དྲག་པོ་ཁྲོས་པའི་སྐུ། །འབར་བ་ཆེན་པོ་འཇིགས་པའི་གཟུགས། །ཕྱག་
གཉིས་ཁ་ཊཾ་བྷནྡྷ་ཐོགས། །ཆིབས་སུ་རྔམ་འཇིགས་སྟག་ལ་ཆིབས། །འཁོར་དུ་
དགྲ་ལྷ་འབུམ་གྱིས་བསྐོར། །དེ་རིང་རྒྱལ་པོའི་བྱུས་ལ་གཟིགས། །བར་སྣང་རླུང་
གི་གཞལ་ཡས་ནས། །སྒོ་སྲུང་ཧ་བ་བཙན་རྒོད་རྒྱལ། །མི་དམར་ཟངས་ཀྱི་རལ་
པ་ཅན། །རྟ་དམར་མགྱོགས་འགྲོས་རླུང་ལྟར་ཆས། །ཕྱག་ན་མདུང་དར་ནོར་བུ་
འཛིན། །བྱང་ཡུལ་རྒྱལ་པོའི་ལས་ལ་གཟིགས། །གོ་རའི་བྱང་དམར་ཟངས་ཡག་
དེ། །མི་དམར་བསྭེ་ཡི་གོ་ཁྲབ་ཅན། །ཆིབས་སུ་ཤ་བ་སྨུག་པོ་ཆིབས། །ཕྱག་ན་
ཟངས་གྲི་ནད་རྐྱལ་འཛིན། །དམག་དང་བུ་རྟའི་ཁ་འཛིན་མཛོད། །མགུར་ལྷ་
ཤེལ་གུར་དཀར་མོ་དེ། །མི་དཀར་རྟ་དཀར་གཡུ་རྔོག་ཆིབས། །ཕྱག་ན་མདུང་
དར་ནོར་བུ་འཛིན། །འབྲས་མོ་སྒོ་སྲུང་ཆེན་མོ་འབོད། །ཡུལ་དང་བྱུས་ཀྱི་རྒྱབ་
བརྟེན་གྱིས། །ས་འདི་འབྲས་ཡུལ་སྐྱེད་མོས་ཚལ། །ཐང་ཆེན་པདྨའི་ཡང་གོང་
རེད། །མཁར་འདི་གནམ་རྫོང་ཕྱུག་མོ་ཟེར། །ང་འདྲ་གསེར་ཁྲིའི་མངའ་བདག་
ལ། །གོ་རའི་ཐོག་རྒྱལ་ཁྲི་བཙན་ཟེར། །རི་རབ་མགོ་ཡི་ཁྱུང་ཆེན་ཡིན། །གཤོག་
དྲུག་ཡོད་པ་བཤད་དགོས་མེད། །དགུང་སྔོན་མཐོན་པོའི་གཡུ་འབྲུག་ཡིན། །
ཐོག་དམར་ཡོད་པ་བཤད་དགོས་མེད། །རྒྱ་མཚོ་ནང་གི་ཆུ་སྲིན་ཡིན། །འཇིགས་
རྔམ་ཡོད་པ་བཤད་དགོས་མེད། །དེ་ནས་བྱང་ཡུལ་དཔའ་བོའི་དཔུང་། །ཡང་
དགོས་གཡུ་འབྲུག་ཤེལ་ལུང་གཉིས། །མ་ཡེངས་རྒྱལ་པོའི་གླུ་ལ་གསོན། །ད་ལོ་
བྱང་གླིང་གཡུལ་འཁྲུག་འདི། །རྩ་བ་བྱང་གིས་བྱས་ལེ་མིན། །རྩོད་པ་གླིང་གིས་
བསླངས་ནས་བྱུང༌། །དང་པོ་རྟ་དེད་ར་མདའ་བསད། །ཐ་མ་གླིང་དམག་
377



གོ་ར་ཚྭ་རྫོང་།
དཔུང་ལ་བརྫང་། །ཐན་ཤ་བ་གཉིས་ཀྱིས་སྒོ་འགྲམ་བྱས། །དགྲ་ཡུར་ཆུ་གཉིས་
དེ་གཉའ་བར་དྲངས། །གྱོད་གྲོ་མ་གཉིས་དེ་མུ་ནས་བརྐོས། །ལས་དེ་ལ་འགྱོད་
པ་ཡེ་ནས་མེད། །བྱང་རྒྱལ་བློན་སྔ་གཏམ་གྲོས་ཆོད་ཡིན། །ཁྱོད་ཕར་ཆས་ཁྲི་
འབུམ་དམག་དཔུང་དེས། །ལས་དེ་བྱས་དགྲ་ལན་འཕྲོད་ནས་འདུག །སྟག་
གཟིག་སྟག་རོང་མཐུན་སྡེབ་དེའི། །མི་ཕྱེད་མཚོན་ལ་དྲངས་ནས་འདུག །རྒྱུག་
རྟ་སྔོ་ཁྲ་རླུང་ལྡེམ་གཙོས། །རྟ་ཕྱེད་ཇག་ལ་བཅད་ནས་འདུག །མི་ཚད་གླིང་
དཀར་རུ་གཉིས་དཔུང་། །ཤི་བསད་རྨས་གསུམ་ལུང་པ་བཀང་། །དེ་ལས་བྱེད་
རྒྱུ་ག་ན་ཡོད། །ཕར་ཤོར་དམག་དཔོན་སྟག་རི་དཔུང༌། །དཔའ་བོ་ལས་དབང་
རྫོགས་ལེ་ལ། །དེ་ལ་འགྱོད་པ་བྱེད་དགོས་ཆུང༌། །རང་རང་རྒྱལ་བློན་དཔུང
བསྡེབ་ཀྱིས། །མཉམ་ཤི་མ་བྱུང་ཨན་ཙམ་འགྱོད། །བསྐྱེད་པའི་བློན་དང་བརྩེ་
བའི་འབངས། །རྩ་མེད་མ་གཅེས་མ་ཡིན་ཀྱང་། །རང་གཞན་ཀུན་ལ་འདི་
འདྲའི་ལས། །སྔ་ཕྱི་མ་གཏོགས་ཡོང་རྒྱུ་གཅིག །དགྲ་གླིང་རུ་བྱུང་ན་གཞི་ནས་
གྲུབ། །ལས་མི་འཇིགས་སྔོན་གྱིས་བསྐོས་པ་རེད། །མི་ཤི་སྡོད་པ་སུ་ཡང་མེད། །
འདས་འཁྲུངས་ལས་སྐྱེས་ཀུན་ལ་འབྱུང་། །ཞིག་རལ་རྡོ་རྗེའི་བྲག་ལ་ཡོད། །སྐྱེ་
འཆི་གླིང་བཞི་ཀུན་ལ་ཡོད། །སྐྱེས་ཕོ་རབས་གཅིག་གི་ཤི་ཚུལ་ལ། །རླུང་དམར་
འདྲ་བ་འོག་ལ་ཞོན། །དུག་ཚེར་འདྲ་བའི་འཁོར་གསུམ་འདོག །རྫ་རི་འདྲ་བའི་
རྨོག་ཅིག་གྱོན། །གངས་རི་འདྲ་བའི་ཁྲབ་དཀར་གྱོན། །དགྲ་མགོ་དར་འཕྲུ་ཕྱི་
རུར་འདོག །ལ་གསུམ་རྩེ་ལ་མཚོན་གྱིས་གསོད། །དེ་ཤི་ལེ་མ་རེད་གྲུབ་ལེ་རེད། །
གྲུབ་ནས་གྲུབ་རྟགས་བཞག་ལེ་རེད། །ཕོ་འབྲིང་གཅིག་གི་ཤི་ལུགས་ལ། །ལུས་
འབྱུང་གཞི་མི་བདེ་རྩ་ཁམས་འཁྲུགས། །བླ་མ་ཞིག་གིས་དབང་བསྐུར་མཛད། །
སྨན་པ་ཞིག་གིས་བཟང་དྲུག་སྟེར། །བུ་སྤུན་རྣམས་ཀྱིས་གཡས་ནས་བསྐྱོར། །མ་
Vc
378



འབྱུང་བོ་བདུད་སྲིན་དམ་ལ་བཏགས།
སུ་སྨན་གྱིས་མདུན་ནས་སྐྱོར། །མལ་ས་ནང་དུ་བདེ་ཤི་བྱེད། །ཤི་ལེ་མ་རེད་
བསམ་ལེ་རེད། །བསམ་ནས་བསམ་པ་རྫོགས་ལེ་རེད། །ཕོ་ཐ་མ་གཅིག་གི་ཤི་
ལུགས་དེ། །སྡེ་གཉིས་བར་ནས་ལུག་རྐུན་བྱེད། །མཐུན་གཉིས་བར་ནས་ཟས་
རྐུན་བྱེད། །ཚེ་བསགས་རྒྱུ་དེ་ཁྲིམས་ཀྱིས་བཏབ། །མ་སྲུ་མོ་སྨན་སྡུག་ལ་སྦྱར། །
ཐ་མ་ཡུལ་ཕུད་སྤྲང་སྒོ་འགྲིམ། །དབྱུག་པ་ཅིག་གིས་འགྲམ་སྐྱོར་བྱེད། །རྫ་ཕོར་
གཅིག་དེ་སྔས་མགོར་བཞག །གུག་ཤེལ་གཅིག་གིས་གློ་སྐྱོར་བྱེད། །ཁ་རྩམ་པ་ཕ་
ལེ་འབར་རུལ་ཤི། །ཁྭ་ཏ་གཅིག་གིས་འཕོ་བ་འདེབས། །ཁྱི་རྡ་ལི་གཅིག་གིས་རོ་
བདག་བྱེད། །དེ་ཤི་ལེ་མ་རེད་བོར་ལེ་རེད། །བོར་ནས་བོར་བ་རྗེས་མེད་རེད། །
ལས་དེ་འདྲ་བ་གཅིག་ཨ་དགོས་ཆུང་། །ང་རང་རྒྱལ་བློན་འཕྲོས་ཡོད་དཔུང་། །
ང་ཆེ་ང་འཇིགས་ངས་མི་བཤད། །ང་བཙན་ང་རྒོད་བློན་པོས་སྤུངས། །གླིང་
དམག་བྱུང་བའི་ཕྱིར་ནངས་ནས། །མི་རེ་དཔའ་བའི་རྟིང་མ་ལེན། །རྟ་རེ་
མགྱོགས་པའི་ཇག་རེ་གཅོད། །རྙིང་མ་རྒྱལ་ཁམས་གྲགས་ལེ་བྱེད། །དགུང་སྔོན་
ཟུར་གྱི་གཡུ་འབྲུག་ང༌། །ལྷོ་སྤྲིན་ཕྱུག་མོ་དཔུང་ལ་བརྫང༌། །སྤྲིན་ནག་ཟུར་
ནས་སེར་རྒོད་འབེབས། །འབྲས་དྲུག་ཐང་ལ་གཏོར་ནས་འགྲོ། །ཐ་མ་སྔགས་
ཆེན་བྱུང་ན་འདྲ། །རི་རབ་ཟུར་གྱི་ཆུ་བོ་ང་། །གངས་དཀར་ཞུ་བའི་རླུང་དང་
བརྫང་། །གངས་རིའི་ཟུར་ནས་རྦ་རླབས་འཕྱུར། །ས་ནག་ཧུབ་ལ་དྲངས་ནས་
འགྲོ། །ཐ་མ་གྲམ་ལ་འགྱུར་ཡང་བཟོད། །བྱང་ཡུལ་སྟོབས་ཆེན་གོ་ར་རྒྱལ། །
སྟག་རི་བློན་པོ་དཔུང་ལ་བརྫང་། །དཔའ་རྟུལ་དཔུང་ལ་གཡུལ་ངོ་འགྲན། །
རྒྱལ་བློན་བྱེད་མ་བསྒྲིལ་ནས་འགྲོ། །ཐ་མ་ཡེ་མེད་བྱུང་ཡང་འདྲ། །དེ་ནས་བློན་
པོས་གྲོས་ལ་བརྩོན། །དགྲ་དཔུང་འཇོམས་ལུགས་ག་འདྲ་བྱེད། །དམག་དང་བུ་
རྟ་གང་ནས་འབེབས། །རྫོང་དང་བུམ་ཆུང་ཅི་འདྲ་བཟུང་། །འདི་བབ་བསམ་
379



གོ་ར་ཚྭ་རྫོང་།
པའི་གྲོས་ཤིག་གྱིས། །འགྱོད་མེད་ལས་དེ་རང་གཞན་བསྒྲུབ། །དེ་བར་ཅི་དགའི་
ལོངས་སྤྱོད་རོལ། །
ཅེས་རྒྱལ་པོས་གླུ་དེ་ལྟར་བླངས་པས་བློན་པོ་རྣམས་ཀྱང་རྒྱལ་པོའི་བཀའ་་་་
ལ་མངོན་པར་བསྟོད། དགྲ་གླིང་སྡུག་བྱུང་ན་རང་རང་བབ་ཐོབ་ཀྱི་དགྲ་ལ་ལན་
དང་གཉེན་ལ་གྲོགས་འཕྲོད་པ་ཞིག་བྱེད་ཟེར་ཏེ་གནས། དེའི་དུས་སུ་བློན་ཆེན་
གཡུ་འབྲུག་དགྲ་འདུལ་དེས་བསམ་བློ་བཞི་གསུམ་བཅུ་གཉིས། བློ་རྩེ་ཉི་ཤུ་རྩ་ལྔ་
བཀོད་དེ་བསམ་ཚུལ་གྱི་དགྲ་ལ་ལན་དང་གཉེན་ལ་གྲོགས་སྤྲད་ལུགས་ཀྱི་གླུ་འདི་
སྟག་མོའི་ངར་གླུ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུཾ། ཀླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
རྟ་བདུན་འབར་བའི་དཀྱིལ་འཁོར་ནས། །ལྷ་ཆེན་ཁྲོས་པ་འབར་བ་དབང་། །
རྒྱལ་པོའི་བྱུས་ལ་བྱ་ར་མཛོད། །བར་སྣང་གློག་གི་ཀློང་དཀྱིལ་ནས། །སྒོ་སྲུང་ཧ་
བ་བཙན་རྒོད་རྒྱལ། །ཟངས་དམར་བྲག་དང་དགྲ་རྒོད་རྒྱལ། །ཤེལ་གུར་ནགས་
རྒྱལ་ཕྱུག་མོ་བཅས། །རང་ཡུལ་རྒྱལ་ས་ཟིན་པར་ཤོག །རྒྱལ་པོའི་དབུ་འཕང་
མཐོ་བར་ཤོག །མི་སྡེ་སྐར་ཚོགས་བཀྲ་བར་ཤོག །དགྲ་མགོ་རྡོག་པས་མནོན་
པར་ཤོག །ས་འདི་རང་ཡུལ་འདོད་དགུའི་ཞིང་། །ཕོ་བྲང་གནམ་རྫོང་ནང་རོལ་
རེད། །ཡ་ཐོག་གསེར་ཁྲིའི་མངའ་བདག་ལ། །མི་དབང་ཐོག་རྒྱལ་ཁྲི་བཙན་
དཔོན། །གཡས་གཡོན་སྟག་གདན་གཟིག་གདན་གོང་། །དགྲ་འདུལ་དམག་
དཔོན་གླུ་ལ་གསོན། །འདི་ལོ་བྱུས་ཀྱི་འཁྲུག་སློང་འདི། །ཕྱེད་དེ་སྔོན་གྱི་ལས་
འབྲས་རེད། །ཕྱེད་དེ་གླིང་གིས་བྱས་པ་རེད། །དོན་ལ་ཅི་ཡིན་ཅི་མིན་ཀྱང་། །
སྟག་རི་དཔའ་བོ་མན་ཆད་དང་། །དམག་མང་རྟ་རྫི་ཡན་ཆད་དེ། །མི་ཕོ་ཅི་ཤི་
བྱུས་ལ་ཤི། །མི་ཕོ་བྱུས་ཤི་བློ་སེམས་རྫོགས། །བྱ་དམར་ཁྱུང་གཤོག་མན་ཆད་
380



འབྱུང་བོ་བདུད་སྲིན་དམ་ལ་བཏགས།
དང༌། །བྱིས་རྟ་མགོ་ནག་ཡན་ཆད་དེ། །རྟ་ཕོ་ཅི་ཤི་རྒྱུག་ལ་ཤི། །རྟ་ཕོ་རྒྱུག་ཤི་
ལས་དོན་འགྲུབ། །དེ་ནས་འདིར་འཚོགས་དཔུང་གི་དམག །ད་འདི་མུས་ངང་
ལ་སྡོད་རྒྱུ་མེད། །གླིང་དམག་བྱང་ལ་ཡོང་རྒྱུ་རེད། །ཐང་དཀར་རྒོད་པོས་བར་
སྣང་འགྲིམ། །གཤོག་དྲུག་རླུང་རྒྱུ་མ་བཤིག་ན། །ཤ་ལ་རྔམ་པས་ཅི་ལ་ཕན། །
འདོ་ཕྲུག་རྟ་ཕོ་ཐང་ལ་རྒྱུག །བང་འགྲོས་ཐབས་དང་མ་བསྟུན་ན། །བྲེལ་ལ་
རྔམ་པས་ཅི་ལ་ཕན། །བྱང་ཡུལ་རྒྱལ་པོས་གཡུལ་ལས་བརྩོན། །ཐབས་ཤེས་དགྲ་
མགོ་མ་བླངས་ན། །གླེན་འཐབ་བྱས་པས་ཅི་ལ་ཕན། །ཨ་ཡེར་གངས་ལ་དཀར་
མོ་ལ། །དེ་སྔོན་ལམ་སྲུང་སོ་བ་དེ། །གླིང་དགྲ་མ་བྱུང་བར་དུ་བཞག །གྲུ་གུ་
རྒྱལ་པོའི་འཕྲུལ་རྫས་ལ། །འབར་མདེལ་བྲག་རི་དགུ་གཏོར་དེ། །ཉིན་སྲིབ་
གཉིས་ལ་རེ་རེ་སྦས། །དུག་ཐག་འཕྲུལ་སྣེ་སྒར་ལ་ཐོགས། །རུ་གཉིས་འབུམ་
དམག་བརྡོལ་བའི་དུས། །དམར་མོ་མེ་ཡི་རྟ་ལ་སྐྱོན། །གནམ་ས་སྟེང་འོག་བརྗེ་
བས་ཆོག །དེ་ནས་མ་ཐུབ་རྡོལ་བས་ན། །གླེན་པ་ཨུ་ཚུགས་རང་སྲོག་འཕོང་། །
མ་སྡོད་ཤར་རེ་རྫོང་ལ་ཤོག །ཨ་རུའི་དྲེལ་ལ་དཀར་མོ་ལ། །རྒོད་པོའི་དཔུང་
གིས་ཁྲིག་གེར་ཟུངས། །ཆུ་མིག་དངུལ་བུམ་མ་གཏོགས་པ། །ཆུ་བྲན་ཡོང་ལ་
དུག་རྫས་སྦྱོར། །སྐྱེ་འགྲོ་གསོན་ལ་མི་ཐར་ཡང་། །གླིང་དམག་ཤོར་བ་ལ་ཐང་
མེད། །མར་བབས་གཙང་པོའི་ཕ་རི་ལ། །ཨ་ཡེར་སྤྱང་མོ་ཐང་ཆེན་དང་། །ཨ་
རུ་སེང་ཐང་ཕྱུག་མོ་གཉིས། །གླིང་དམག་རུ་གཉིས་བརྡོལ་བའི་དུས། །སྐྱོགས་
ཆེན་བྲག་རི་དགུ་གཏོར་དེས། །རིམ་བཞིན་གླིང་སྒར་སྤུ་མེད་གཏོང་། །དེ་ནས་
བྱང་གི་དམག་དཔུང་དེ། །རབ་སྟོད་སྟག་མོའི་རབ་སོ་དེར། །སྟག་རྫོང་ར་མ་
དགུ་རྫོང་ལ། །ང་རང་གཡུ་འབྲུག་དགྲ་འདུལ་གཅིག །ཤེལ་ལུང་དུང་ཟླ་ཡ་མེད་
གཉིས། །གཟའ་བདུད་མེ་རི་འཁྱུག་ཤེས་གསུམ། །ཁྲི་ཐུབ་དར་མ་རྒོད་པོ་བཞི། །
381
--
--



གོ་ར་ཚྭ་རྫོང་།
ཐོ
མགྱོགས་པའི་རླུང་ནག་རྗེས་གཅོད་ལྔ། །སྟག་རི་དམག་དཔུང་སུམ་འབུམ་དང༌།།
བརྒྱད་ཁྲི་དམག་གིས་ས་བཟུང་བྱེད། །རབ་སྨད་ཁྱུང་ཆེན་ལྡིང་སྡོང་ལ། །ཐོག་
རི་སྟོང་ཁྲི་ཡ་མེད་གཅིག །ཐོག་རི་སྟོང་སྟག་དམར་ལུ་གཉིས། །སྟག་རི་རྒྱ་སྟག་
དམར་པོ་གསུམ། །བཙན་རྗེ་གློག་དམར་ཁ་ཤོ་བཞི། །དགེ་རྩེ་དཔའ་བོ་སྟོང་
ལྡན་ལྔ། །ལས་དམག་སུམ་འབུམ་བརྒྱད་ཁྲི་དང༌། །སྟག་རི་ཁས་ལེན་དཔའ་བོ་
བཅས། །རྒོད་པོའི་ས་མཁར་བཟུང་ན་བསམ། །རྒྱལ་པོ་བཞུགས་འོས་མཁར་ལ་
བཞུགས། །དམག་དང་བུ་རྟའི་གྲ་བསྒྲིག་མཛོད། །བློན་ཚོགས་འཁོར་འབངས་
མ་རྫོགས་བར། །སྐུ་རི་བོ་བཞིན་དུ་འགུལ་དགོས་མེད། །དཔའ་བོ་སྟོང་ལྡན་
རྒོད་པོ་དང་། །སྟག་ཤོད་ཨ་ནུ་ཁྲ་རྒོད་གཉིས། །ཁྲི་སྡེའི་བཙན་སྐྱ་ཡ་མེད་
གསུམ། །སེང་སྟོང་འབུམ་པ་དཀར་ཆུང་བཞི། །ནག་ཚང་སྟག་རྒོད་ཁྱུང་ལྷ་ལྔ། །
རྒྱལ་པོའི་ཕྱག་ཕྱི་ཕོ་བྲང་འཛིན། །ལས་དམག་སུམ་འབུམ་དམག་གིས་བསྐོར། །
ཕོ་བྲང་འབངས་འཁོར་དལ་གྱིས་སྐྱོང་། །སེམས་སྡུག་བྱས་ན་རང་སྡུག་རེད། །
བྲོ་གར་རྩེ་གླུ་དགའ་སྟོན་མཛོད། །དེ་ནས་གང་དགོས་རིམ་གྱིས་གཟིགས། །ཁྱོད་
རྒྱལ་བློན་ཐུགས་ལ་དེ་འདྲ་ཞོག །
ཅེས་གླུ་དེ་ལྟར་བླངས་ཏེ་མི་འཇིགས་པ་རྩེ་དགའི་ངང་དུ་བཞུགས་ཏེ་་་་་་་
གནས། ཉི་མ་དེ་ཡི་ཕྱི་ཉིན་བློན་པོ་ནས་དམག་བཀོད་བྱས་པ་ལྟར་གོ་རྩིས་
མཚོན་བཤེར་བྱས་ཏེ། མཁར་དང་རབ་ཁ་རྣམས་སྲུང་ཞིང་རླུང་ཟེར་མ་ཡིན་
ཀྱང་འུར་ལམ་མེད་པ། བྱ་འདབ་ཆགས་ཡིན་ཀྱང་ལྡིང་དབང་མེད་པ་ཞིག་བྱས་
ཏེ་གནས། ལ་སོ་གཉིས་ལ་ཡང་གོང་བཀོད་ཀྱི་རྫས་ངན་རྣམས་དང་ཆ་ལེན་
བཅས་བློན་གཡུ་འབྲུག་རང་སོང་ནས། སྐྱོགས་ཆེན་སྦས་ལུགས་དང༌། དུག་
རྫས་འདེབས་ལུགས་བཅས་ཞིབ་ཆའི་བཀོད་པ་བྱས་ཏེ་སྟག་རྫོང་ལ་ལོག་ནས།
382



འབྱུང་བོ་བདུད་སྲིན་དམ་ལ་བཏགས།
བྱང་དམག་རྣམས་ནས། གངས་མང་ཡུལ་གྱི་ཨ་རུའི་མཚོ་མོ་གཡང་རའི་བར་སོ་
དང་པོ་བཅས་རིམ་བཞིན་བཞག་སྟེ་རིག་པ་ལྕགས་སྐུད་ལྟར་བསྒྲིམ་བཞིན་གནས།
གླིང་དམག་ཀྱང་རིམ་བཞིན་གཤར་ཞིང་། དེ་ཉིན་རུ་འདྲེན་སྟག་འདན་གཉིས་
ཡིན་པར། རྫ་རག་པའི་ཟུར་ལམ་ཁྲ་མོའི་ལ་ཐོག་ཏུ་རྗེས་ཤིག་མཐོང་ནས་ལ་
ལས་མི་རྗེས་འདྲ་ཟེར། ལ་ལས་སེང་རྗེས་འདྲ་ཟེར། ལ་ལས་དྲེད་རྗེས་འདྲ་ཟེར་
བ་སོགས་གླེང་སྐབས། ཁྲོ་ཐུང་ནས་དྲེད་རྗེས་ཡིན་པར་ཤེས་ཏེ། སྟག་རོང་བློན་
པོ་དམ་འབུ་དཔུང་རིང་། ཀ་སྟོད་སྟོང་ཁྲི་ཡ་མེད། རྒྱ་ཨ་བེས་ལེ་མོ་ཁྲ་རྒོད། །
སྟོང་ཡེ་བའི་མི་རྒོད་རྗེས་མེད་བཅས་ཁྲིད་དེ། ཁྱི་ཤ་སྐྱ་སྒོ་སྐྱ་མཆུ་སྐུ་གསུམ་ཁྲིད་
དེ། ང་ཨ་ཁུ་བྱང་མི་རྒད་པོ་ཡིན། །བྱང་ཡངས་པའི་ལྷགས་པ་མདའ་ལས་ཚ། །
དྲེད་རག་པ་པགས་པ་མེ་བས་དྲོ། །ད་མ་འདུག་རི་བ ཤུར་འགྲོ་བ་དགའ། །ཟེར་
ཏེ་ཡར་ཡར་སོང་བས་བླ་བྲེད་དེས་གླིང་ལ་ངན་གནོད་ཅིག་ཨེ་ཐུབ་སྙམ་ཡང་། །
རྒྱལ་བློན་དཔུང་ཚོགས་ཀྱི་ཟེར་མ་བཟོད་པར་ཅི་དྲག་བསམ་སྟེ་རྫ་བར་དུ་ཡིབ་་་་
ནས་བསྡད་པར། ཤ་ཁྱིས་དྲི་ཚོར་ཏེ་ངུ་ཟུག་བྱེད་བཞིན་གཡས་གཡོན་ནས་རན་
ཐག་སྐོར་སྐོར་བྱེད་འདུག་པ་ཁྲོ་ཐུང་དཔོན་གཡོག་རྣམས་ཀྱིས་མཐོང་བས་མདའ་
མང་པོ་འཕང་ཡང་བླ་གནས་ལ་མ་སོང་བས་ཅི་ཡང་མ་ཐུབ་པར་དྲེད་མོང་དེའི་་་
མཆེ་བ་ངོམ་སྤར་མོ་བརྡར། རལ་པ་གསིག ཤ་རྒོད་རྒྱས། ཤུན་ལྤགས་གཉའ་
བ་ལ་གཉེར་ཞིང་། ངར་སྒྲ་ས་འདར་བ་ཙམ་བྱས་ཏེ། རྣ་བ་སྡེར་མའི་ཁ་ལེབ་
ལྟར་དཀར་གོར་རེ་མིག་སྐར་རྒྱན་ལྟར་བསྐྲད་དེ་རི་གཟེར་ནས་རྦབ་རྒོད་འདྲིལ་་་
བ་ལྟར་དུ་མཆོངས་བྱུང་བས། ཁྲོ་ཐུང་དཔོན་གཡོག་རྣམས་ཐུར་དུ་སྐྲ་ཟིང༌། །
མིག་བསྒྲད་དེ་སྔར་སྐད་རི་ལུང་ཁེངས་པ་བྱས་ཤིང་བྲོས་པ་དང་། སྟག་འདན་
གཉིས་རུ་མཇུག་རྫོགས་ཏེ་ཆེ་རྒྱུད་སོག་པོ་བྱེ་རི་བཅས་ཀྱི་དམག་གཤར་བ་དང་་་་
383



གོ་ར་ཚྭ་རྫོང་།
,
.: % $
ཐུག་སྟེ། སྡར་སྐད་དང་ངུ་འབོད་ཐོས་པས། ཉི་འབུམ། ཆོས་འགྲུབ། སྟོབས་
ཆེན་གསུམ་མྱུར་བར་ཐོན་པས། དྲེད་མོང་དེ་མཆོང་ལྡིང་གསུམ་གྱིས་གང་ནས།
སྟོང་ཡེ་པའི་མི་རྒོད་རྗེས་མེད། ཨ་བེས་ལེ་བེ་གཉིས་རྒྱུགས་ཞོར་ལེ་བེ་ཁྲ་རྒོད་
མགོ་ལྤགས་བཤུས། མི་རྒོད་རྗེས་མེད་ཀྱི་དཔུང་པ་ལ་མཆེ་བ་བཏབ་སྟེ་ཆག ཁྲོ་
ཐུང་གི་སྐེད་པ་ནས་ལག་གཡས་པས་བསྡུས་ཏེ་མཆེ་བ་བཏབ་པས། ཁྲོ་ཐུང་ཕ་
བོང་ལ་སྒོམ་པས་འཆའ་མ་ཐུབ་མིད་པས་རི་རབ་ལ་བསྒོམ་པས་མིད་ཀྱང་མ་ཐུབ་
པར། དེ་ནས་དཔའ་རྟུལ་རྣམས་འུར་རེ་ཐོན་པས། ཁོས་ཁྲོ་ཐུང་མཆན་དུ་
བཅུག་སྟེ་རླུང་འུར་བ་བཞིན་བྲོས་ནས་སོང་བས། དཔའ་རྟུལ་རྣམས་ཀྱིས་རྟ་ཁ་
བཏང་ནས་སུ་མགྱོགས་ཀྱིས་རྗེས་བཞིན་རྒྱུགས་པའི་སྐབས། ཁོ་ལ་འདོ་བ་རྟ་ཡི་
བང་རྐུ་བའི་ཐབས་ཡོད་པས་རྗེས་མ་ཟིན་པར་ཇེ་རིང་དུ་ཤོར་བ་ཁྲོ་ཐུང་གི་ངུ་་་་
འབོད་དང་ཨོ་ངར་རྒྱུན་ཆད་མེད་པ་ཨ་ཚ་དང་ཨ་ནས་ལུང་པ་ཁེངས་ཤིང་རྒྱུགས་
པ། རྒྱལ་པོས་གསན་ནས་སྒྲོག་ཆིངས་འཕངས་པས་དྲེད་དེ་འགྲོ་མ་ནུས་པར་
ཡང་དུ་ཁྲོ་ཐུང་ཟ་བསམ་ཀྱང་ཐབས་མ་བྱུང་བ་གནམ་ལ་འཕང་ཞིང་ས་ལ་བརྡབ་
པ་དང་། ཁུ་ཚུར་གྱིས་བརྡུང་བ་སོགས་བྱེད་བཞིན་པའི་སྐབས་དེར། སྟོབས་
ཆེན། ཆོས་འགྲུབ། ཉི་འབུམ་གསུམ་སླེབས་ཏེ་གྲི་རེ་བཏབ་ཀྱང་མེ་སྟག་འཚུབ་
འཚུབ་ལས་མཚོན་གྱིས་མ་ཆོད། དེ་ནས་སྟོབས་ཆེན་དང་། ཆོས་འགྲུབ་གཉིས་
ནས་རྣ་བ་གཡས་གཡོན་ནས་བསྡུས་ཏེ་ཉི་འབུམ་ནས་ཁྲོ་ཐུང་བླངས་ཏེ་ཁྱེར་བས་་
ཁྲོ་ཐུང་རེ་ཞིག་དྲན་མེད་དུ་སོང་འདུག དེ་ནས་སྟོབས་ཆེན་དང་ཆོས་འགྲུབ་
གསུམ་ནས་དྲེད་མོང་དེ་ལྟ་འཐེན་གཟུགས་འཐེན་བྱས་ཏེ་ལྷུ་གཟུགས་ཁ་ཁར་་་་་
ཕྲལ་ཡང་མ་ཤི་བ་ཁ་གདངས་ཤིང་མཆེ་བ་གཙིགས་ཏེ་ཕར་ཚུར་ནུད་ནས་འདུག་་
པར། ཆོས་འགྲུབ་ནས་ལ་མོ་རྒྱལ་པོས་གནང་བའི་ལྷ་མདའ་ཆོས་སྐྱོང་རྔམ་པ་དེ་
384



འབྱུང་བོ་བདུད་སྲིན་དམ་ལ་བཏགས།
གཞུ་རྒྱུད་ལ་དྲངས་ཤིང་ཡ་ཐོད་སྤུ་འཛུམ་ཉག་དགུའི་དཀྱིལ་དུ་བརྒྱབ་པས་བླ་་་་་
གནས་ཐོག་ཏུ་སོང་སྟེ་ཐུལ། དེ་ནས་དྲེད་ལྤགས་རང་མེ་ལྡེངས་དམར་པོ། དྲེད་
འཁྲིས་གསེར་ཐོག་བྱེ་མ་བཅས་མཁོ་དགོས་ཡོད་རིགས་བསྣམས་ཏེ་ཕེབས་ཡུལ་་་་་
དེར་དུག་ཆུ་དང་དུག་རྩ་དུག་གི་སེམས་ཅན་བསམ་གྱིས་མི་ཁྱབ་པ་མང་པོ་ཡོད་་་
པ་ཇོ་རུ་རྒྱལ་པོ་དེ་ལྷ་ཡུལ་དུ་ཕེབས་ཏེ་དྲང་སྲོང་ཆེན་པོའི་མདུན་ནས་ལྷ་ཁྲུས་་་་
དང་། དུག་གིས་མི་འཇིགས་པའི་རྫས་རྣམས་བསྣམས་ནས་བྱིན་གྱིས་བརླབ་
པར་མཛད་པས་གླིང་དམག་ལ་གནོད་འཚེ་གང་ཡང་མ་བྱུང་བར་ཕེབས། དེ་ཡི་
དུས་ན་གླིང་སྒར་དེ་གངས་ཨ་རུའི་དར་ལྡན་ཕྱུག་མོའི་འགྱིང་ཁུག་མཚོ་ཆེན་གཡུ་་
མཚོ་གཏིང་མེད་ཀྱི་ཁ་རུ་བཞུགས་པའི་ནུབ་མོ་ནམ་སྨད་ཀྱི་དུས་སུ། རྒྱལ་པོ་
ཆེན་པོའི་སྙན་གྱི་དབང་པོའི་དྲུང་དུ་སྒྲ་མི་འདྲ་བ་མང་པོ་བྱུང་བར་ཡར་གཟིགས་
པས་མེ་ཏོག་གི་ཆར་བབས། མཁའ་འགྲོ་མ་རྣམས་ཀྱིས་རོལ་མོ་དུ་མ་དཀྲོལ་
ཞིང་། འཇའ་ཁ་དོག་མི་འདྲ་བ་མང་པོའི་ཀློང་ནས་ཨ་ནེ་རྒོད་ལྕམ་དཀར་མོ་དེ་
རིན་ཆེན་དུ་མས་བརྒྱན་ཞིང་ཕྱག་ན་ཚེ་ཡི་བུམ་པ་བདུད་རྩིས་བཀང་བ་དང་་་་་་
གཡོན་དངུལ་དཀར་གྱི་དྲིལ་བུ་དཀྲོལ་བ། ཞབས་གཉིས་འདོར་སྟབས་ཀྱིས་སེང་
གེ་དཀར་མོ་གཡུ་ཡི་རལ་པ་ཅན་ལ་ཆིབས་པ། འཁོར་དུ་རིགས་ལྔའི་མཁའ་འགྲོ་
མ་ལྔས་བསྐོར་ཞིང་། མངོན་སུམ་གྱིས་མདུན་གྱི་ནམ་མཁའ་འཇའ་ལམ་བརྒྱུད་
ནས་ཇེ་ཉེར་ཕེབས་ཏེ་ལུང་བསྟན་གསལ་འདེབས་ཀྱི་མགུར་མ་འདི་བྱ་ཁུ་བྱུག་་་་་
རྒྱང་ནས་གྲག་པ་ལྟར་གསུངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཆོས་ཧཱུྃ་ཧིམ་ཎི་པདྨེ་ཧཱུྃ། །ཆོས་འབྱུང་དཀར་པོའི་ལམ་སྣ་དྲོངས། །ཡང་འབྱུང་
སེར་པོས་རྒྱབ་ནས་སྐྱོར། །རིགས་དྲུག་ཆོས་ལ་འགྱུར་བར་ཤོག །འགྲོ་དྲུག་བདེ་
385



གོ་ར་ཚ་རྫོང་།
-
-
ལ་འགོད་པར་ཤོག །ས་འདིའི་ས་ངོ་མ་ཤེས་ན། །པདྨ་ཀ་རའི་གཏེར་གནས་ལ། །
གཡུ་མཚོ་ཕྱུག་མོའི་གཡོན་ཟུར་ནས། །གངས་ཨ་རུའི་དར་ལྡིང་ཕྱུག་མོ་རེད། །
གླིང་དཀར་དམག་གི་གཞི་དཀྱིལ་རེད། །ལྷ་གུར་ཕྱུག་མོའི་ནང་རོལ་ནས། །ཟ་
འོག་འབོལ་གྱི་ལྡིང་ཁང་ནས། །ཟ་བེར་ཕྱུག་མོའི་ནང་རོལ་ནས། །ཁམས་གསུམ་
སྐྱོབ་པའི་དཔོན་པོ་ལ། །མ་སང་རྒྱལ་པོ་གེ་སར་དཔོན། །སྐུ་མཚན་དཔེའི་གཟི་
བྱིན་ཕྱོགས་བཅུར་འཕྲོ། །གསུང་ཚངས་དབྱངས་མ་འགགས་འགྲོ་ལ་སྩལ། །
ཐུགས་བྱམས་པོའི་སྙིང་རྗེས་གནས་ངན་དྲངས། །སྙན་དབང་པོས་དལ་གཅིག་
ང་ལ་གསོན། །མ་ང་འདྲ་མཁྱེན་པ་མི་འདུག་ན། །བྱང་ཤར་མུ་ལེའི་མཐིང་མཚོ་
ནས། །སྲིད་གསུམ་བདག་མོ་རེ་མ་ཏི། །རྒྱལ་པོའི་སྲུང་མ་ནེ་ནེ་སྨན། །མ་ཤེས་
ལུང་བསྟན་བྱེད་མི་ཡིན། །དེ་ནས་རྒྱལ་པོ་ལྷ་ཡི་སྤྲུལ། །དགུང་གི་རྟ་བདུན་
དབང་པོ་དེ། །ཟེར་ཐག་མཁའ་ལ་ཤར་བའི་དུས། །གངས་རི་རྫ་ལ་བསྒྱུར་བས་
ཟེར། །གངས་སྟོད་དར་སེང་དཀར་མོ་དེའི། །གཡུ་རལ་གངས་ལ་ངོམ་པའི་དུས།
སྡེར་ཆགས་ཟིལ་གྱིས་མནན་པས་ཟེར། །རི་རབ་བྱ་རྒྱལ་ཁྱུང་ཆེན་དེས། །ག ཤོག་
དྲུག་མཁའ་ལ་ངོམ་པའི་དུས། །འདབ་ཆགས་དབང་དུ་འདུ་བས་ཟེར། །གེ་སར་
ནོར་བུ་དགྲ་འདུལ་དེས། །རྫུ་འཕྲུལ་བྱང་ལ་ངོམ་པའི་དུས། །བྱང་ཡུལ་ལམ་
འདྲེ་འདུལ་བས་ཟེར། །ལྷ་གོང་མས་མངགས་པའི་ལས་དོན་དེ། །ཐབས་ཀྱིས་
བསམ་པ་འགྲུབ་ལུགས་ལ། །ཚེ་འདི་ཕྱིའི་དགེ་བ་ཀུན་གྱིས་སྨོན། །དེ་ནས་རྒྱལ་
པོ་ལྷ་ཡི་སྲས། །ཕྱི་སྒོ་སྲུང་ལམ་འདྲེ་ཐུལ་ཞན་འདྲ། །ལམ་དངོས་ཅན་བསྒྲོད་
ལམ་ཁག་པོ་ཡོད། །གངས་ཨ་ཡོར་གངས་ལ་དཀར་མོ་ལ། །གཟའ་བདུད་རྨེ་རུ་
འཁྱུག་ཤེས་དང་། །ཁྲི་ཐུབ་དར་མ་ཁེར་སྐྱེས་གཉིས། །དཔུང་རོགས་དཔའ་བོ་
སྟག་རི་ལྔ། །ལས་དམག་གཅིག་འབུམ་ཐམ་པ་བཅས། །བཙན་པོའི་ལ་སོ་སྲུང་
386



-
འབྱུང་བོ་བདུད་སྲིན་དམ་ལ་བཏགས།
ནས་འགི། །ཨ་རུའི་དྲེལ་ལ་དཀར་མོ་ལ། །ལམ་སྲུང་སྟག་རི་དཔའ་བོ་ལྔ། །ཁྲི་
དམག་གཅིག་གིས་བཀག་ནས་འགི། །ལམ་དེ་གཉིས་མ་གཏོགས་བསྒྲོད་ལམ་
མེད། །མ་ཟད་གོ་ར་རྒྱལ་པོ་ཁོས། །ཐོག་རི་སྟོང་ཁྲི་དགྲ་འདུལ་དེ། །བྱང་གྲུ་
གུའི་ཡུལ་ལ་བཏང་བའི་འབྲས། །འཕྲུལ་གྱི་ལག་ཆ་མང་པོ་དང༌། །དུག་རྫས་
སྒྱོགས་མདེལ་འདྲ་མིན་དང་། །འཇོམས་བྱེད་དུ་བ་སྒ་དྲིལ་བཅས། །གྲངས་སུ་
མེད་པའི་ལག་རྟགས་བྱིན། །མ་ཟད་ཁྲ་མོ་དམག་གི་བྱུས། །གླིང་ལ་རྒོལ་བའི་
འབའ་གན་བཞག །བྱང་ལ་འཁོར་ནས་ཟླ་བཞི་ཡིན། །དེ་དོན་ནང་བློན་གཡུ་
འབྲུག་ཁོས། །བློ་ཐབས་འཕྲུལ་གྱི་མེ་འབར་དེ། །གངས་ལ་ཕྱོགས་ལ་རེ་རེ་སྦས། །
གློག་ཐག་འཁྲུལ་སྒམ་སྒར་ལ་དྲངས། །གླིང་དམག་བྱུང་དུས་འཕེན་ཆོག་རེད། །
འཕང་ན་རི་བྲག་མགོ་མཇུག་སློག །དཔའ་རྟུལ་ལྷ་དམག་འཇོམས་ནས་འགྲོ། །
ག་འདྲ་བྱེད་དགོངས་ལྷ་ཡི་སྲས། །དྲེལ་ལ་དཀར་མོའི་ལམ་སོ་ལ། །དུག་རྫས་
གདུག་པ་ཀུན་འཇོམས་དེ། །སྔོན་མོའི་ཆབ་ལ་དྲངས་ནས་འགི། །འཐུང་ན་
སེམས་ཅན་འཇོམས་པར་བྱེད། །དེ་ནས་བསྒྲོད་ལུགས་ཅི་འདྲ་བྱེད། །དེ་ནས་
འགྲོ་བའི་ཕ་རོལ་ན། །ཨ་ཡེར་རྐྱང་མོའི་ཐང་ཆེན་དང༌། །ཨ་རུའི་སེང་ཐང་
ཕྱུག་མོ་གཉིས། །རུ་གཉིས་འབུམ་སྒར་འདེབས་དགོས་ཡོད། །སྐྱོགས་ཆེན་བྲག་
རི་དགུ་གཏོར་དེ། །རུ་གཉིས་སྒར་ལ་འཕེན་རྒྱུ་རེད། །འཕང་ན་ལས་དམག་
སིལ་བུར་བརླག །དེ་ནས་བསྒྲོད་ཐབས་ག་འདྲ་བྱེད། །ང་རང་ཨ་ནེའི་བསམ་
ཚོད་ལ། །དེ་ལན་སྤྲོད་པའི་འཕྲུལ་ལན་ལ། །ཐབས་དང་ལག་ཆ་ལོས་ཡོད་ཀྱང༌།།
རེ་ཞིག་འཛོམ་པ་ཁག་པོ་ཡོད། །དེ་བས་ཨེ་འདྲ་བྱས་ན་བསམ། །འཇིག་རྟེན་
མཁས་པའི་བྱ་བ་ལས། །རྫུ་འཕྲུལ་ལྷ་ཡི་གྲུབ་རྟགས་དགའ། །གླིང་དམག་ཕྱོགས་
ལ་མ་སླེབས་གོང་། །སྟོབས་ཆེན་ཇོ་རུ་རྒྱལ་པོ་དེས། །ལྕང་དཀར་བེར་ག་འོག་
387



གོ་ར་ཚྭ་རྫོང་།
ལ་ཞོན། །རྩ་རླུང་རིག་པའི་འཁོར་ལོ་བསྐོར། །བུམ་ཆེན་རླུང་གི་གུར་ཁང་ནས།།
གཏུམ་མོ་གསལ་བའི་སྒྲོན་མེ་སྦར། །གློག་ཐག་འཕྲུལ་གྱི་མེ་འབམ་དེ། །ཡེ་ཤེས་
གསལ་བའི་མེ་ཡིས་སྦར། །གངས་དཀར་སྟེང་འོག་རྗེས་ནས་ཐང་། །ཁྲི་ཐུབ་
དར་མ་ཁེར་སྐྱེས་དེ། །ངར་མ་མཚོན་གྱིས་ཆོད་ལེ་མིན། །དཔའ་བོའི་དཔུང་གི་
འགྲན་ལེ་མིན། །ཁ་སང་བླ་གནས་ཐུལ་ལེ་ཡིན། །ལ་སོ་དམག་སྒར་ཁྲ་མོ་དེ། །
དགྲ་བོ་རང་མཚོན་གཤེད་ལ་ཕོབ། །གངས་རིའི་འོག་ལ་བཏང་ནས་ཤོག །དེ་
ནས་སྟེང་ཕྱོགས་ལྷ་ཡུལ་ཕེབས། །ལྷ་ཀླུའི་ཁྲུས་ཀྱི་རྫིང་བུ་ནས། །གཙང་མའི་ལྷ་
ཁྲུས་རེ་རེ་བསྡུས། །མ་གཅིག་གྲུབ་པའི་ཚེ་ཆུ་དང༌། །སངས་རྒྱས་སྨན་བླའི་རྩ་
བརྒྱུད་སྨན། །དུག་སེལ་སྨན་གྱི་རིལ་བུ་བཅས། །བར་སྣང་ཁམས་ནས་ཆར་ལྟར་
ཕོབ། །དུག་རིགས་སེལ་བ་ཨའུ་ཙི། །གླིང་དཀར་བདེ་བསྒྲོད་གཡུལ་ངོ་དྲངས། །
གངས་དཀར་གཏོར་བའི་ཧུབ་དོང་དེ། །ལྕང་དཀར་བེར་གས་རྟ་ལམ་ཐོང་། །
དེ་ནས་སྒར་གཉིས་འབེབས་པའི་དུས། །སྐྱོགས་ཆེན་བྲག་རི་དགུ་གཏོར་དེ། །
གླིང་དཀར་སྒར་ལ་བརྫང་བའི་དུས། །སྟོང་ཉིད་རོལ་པའི་ཏིང་འཛིན་གྱིས། །
བདེ་སྟོང་གསལ་བའི་སྒྲོན་མེ་སྦར། །སྣང་སྟོང་ཟུང་འཇུག་གུར་ལ་ཚུད། །རྡོ་
རྗེའི་རྭ་བ ས་སྟེང་འོག་སྲུང༌། །གླིང་སྒར་རུ་གཉིས་དཔུང་དམག་དེ། །གསེར་
སྒོང་མ་ཡིས་རུམ་འདྲ་གྱིས། །འདན་མ་གཡུ་ལྷ་ཤན་པ་གསུམ། །དུང་སྐྱོང་རྨེ་རུ་
དཔའ་མོ་དྲུག །རྒྱལ་པོའི་ཕྱག་མདའ་རེ་རེ་གནོང༌། །སྟོབས་འཁོར་འཕྲུལ་སྒམ་
གཏོར་ལ་ཤོག །དེ་ནས་དགྲ་འཇོམས་སྒ་སྒྲིལ་དེ། །འབྱུང་བའི་སྟོབས་ཀྱིས་
བསྐུལ་བའི་དུས། །སྒ་སྡེ་སྟོབས་ཆེན་ཉི་འབུམ་གསུམ། །གླང་ཆེན་གྱད་པ་ཉི་མ་
དྲུག །ལན་མེད་དཔའ་བོ་མི་དྲུག་དེས། །སྟོབས་ཆེན་གནམ་ལྕགས་ཕ་བོང་
བསྡིགས། །ད་རུང་མ་ནོན་ཤོར་བས་ན། །འདན་མ་གཡུ་ལྷ་ཤན་པ་གསུམ། །
388



འབྱུང་བོ་བདུད་སྲིན་དམ་ལ་བཏགས།
ཐོག་མདའ་ངར་མས་ཁ་ལོ་བསྒྱུར། །ཞེད་ཞེད་མི་དགོས་ལྷ་ཡི་སྲས། །གོང་མ་ལྷ་
ཡི་སྡོང་གྲོགས་ཡོད། །དེ་ནས་འབུམ་སྒར་རུ་གཉིས་ཐོབ། །རབ་སྟོང་སྟག་མོའི་
རབ ས་ཁ་དེར། །སྟག་རྫོང་ར་མའི་ནང་བཅུད་ལ། །གཡུ་འབྲུག་མགོ་བྱས་དམག་
དཔོན་ལྔ། །འགྲན་མེད་དཔོའ་བོ་མི་ལྔ་ལ། །སུམ་འབུམ་བརྒྱད་ཁྲིའི་དམག་དང་
བཅས། །དཔའ་ངར་མས་དགྲ་རྫོང་བཟུང་ནས་ཡོད། །རབ་སྨད་ཁྱུང་ཆེན་ལྡིང་
རྫོང་ལ། །ཐོག་རི་སྟོང་ཁྲི་ཡ་མེད་ལ། །ལན་མེད་དམག་དཔོན་མི་ལྔ་བཅས། །
སུམ་འབུམ་བརྒྱད་ཁྲིའི་དམག་གིས་བསྐོར། །ངར་མའི་རབས་ཁ་འཚོས་ནས་
ཡོད། །རབ་དེ་གཉིས་མ་གཏོགས་བསྒྲོད་ལམ་མེད། །བྱང་ཆུ་ཡེ་ལ་ཁམ་པ་འདི། །
ཆུ་ཕུགས་འབུམ་སེང་གངས་ལ་ཐུག །བབས་པ་འབྲས་མོའི་ལུང་ནས་འབབ། །
དམག་མང་སྒྲོལ་བ་ཁག་པོ་ཡོད། །ཐབས་དང་ཐུགས་རྗེས་དགྲ་བོ་འདུལ། །བླ་
གནས་ཕལ་ཆེར་ཐུལ་ལེ་ཡིན། །གངས་ཀྱི་སེང་རྒོད་དཀར་མོ་དང༌། །ལྕགས་ཀྱི་
སྡིག་པ་ར་ཙ་གཉིས། །མཚོ་མོའི་སྤྲ་བ་ཁ་ཆེ་གསུམ། །བྱང་གོ་ར་རྒྱལ་པོའི་བླ་
གནས་ཡིན། །ཨན་ཙམ་འདུལ་བའི་དུས་མ་བབ། །དེ་ནས་གཏེར་ཕྲན་འགའ་རེ་
ཡོད། །ལུང་བསྟན་དུས་བབ་ཞུ་བས་ཆོག །དམ་རྫས་སྲུང་བ་མྱུར་དུ་སྤྲོད། །
དཔའ་རྩལ་དཔུང་པ་འགྲན་རན་ཡིན། །དེ་ཚོ་རྒྱལ་པོའི་ཐུགས་ལ་ཞོག །གསན་
ན་སྙན་གྱི་བདུད་རྩི་མཛོད། །མ་གསན་མ་གསུང་རིན་པོ་ཆེ། །
ཅེས་ལུང་བསྟན་གྱི་མགུར་མ་དེ་ལྟར་གནང་སྟེ་འཇའ་ཡལ་བ་ལྟར་གཤེགས།
དེར་ནམ་གསལ་བ་ན། མདུན་གཡོག་མི་ཆུང་ལ་དེ་རིང་གླིང་དམག་བ ཤོལ་བའི་
བརྡ་ཐོངས་གསུང་པས། མི་ཆུང་ནས་རྔ་བརྡ་བཏང་བས། གླིང་དམག་རྣམས་
གཤར་རྒྱུའི་བཀོད་པ་ཡོད་བཞིན་རྟ་དྲེལ་ལ་སྒ་ཆས་སྤྲད་བཞིན་ཡོད་པ་བཤོལ་ཏེ།
རྟ་དྲེལ་རྣམས་རི་ལ་བཏང་སྟེ་མེ་བཏང་ཇ་བསྐོལ་ཞིང་གནས། དགྲ་ལྷའི་འབུམ་
389



་
གོ་ར་ཚྭ་རྫོང་།
སྒར་ལ་ཡང་ཆ་དང་བང་མི་བཏང་བཞིན་བཞུགས་ཉིན་ཕྱེད་རྟ་ཡི་དུས་སུ་ཉིན་་་་
སྲིབ་ཀྱི་དཔའ་རྟུལ་རྣམས་ལས་གུར་དུ་འདུས་ཏེ་རང་བབ་ཀྱི་གདན་ལ་འཁོད་་་་
ཅིང་ལོངས་སྤྱོད་དུ་མ་ལ་རོལ་བཞིན་བྱུས་ཕྱི་ནང་གི་བཀའ་གྲོས་དུ་མ་མཛད་པའི་
སྐབས་དེར། རྒྱལ་པོ་ཆེན་པོའི་ལུང་བསྟན་བྱུང་ཚུལ་རྒྱས་པར་གསུངས་ཏེ་གླིང་
དམག་རྣམས་ཞག་གསུམ་ཙམ་བཞུགས་རྒྱུ་མཛད། ཤོག་གཉིས་སྒར་ལ་བཀོད་པ་
གནང་སྟེ་བཞུགས། ཉི་མ་དེའི་ཕྱི་ཉིན་དཔོན་ཆུང་ཇོ་རུ་རྒྱལ་པོ་དེས། ལྕང་
དཀར་བེར་ག་ཞབས་ལ་ཆིབས་ལྕང་སྨུག་བེར་ག་རོལ་དུ་ཁྲིད། དེ་ལ་བྱ་ཕོའི་
ཏོག་དོམ་བརྒྱབ། བིས་སླག་མཐའ་གྱོང་སྐུ་ལ་གསོལ། དགོ་ཕོའི་ལྕོག་ཞུ་དབུ་ལ་
མནན། རྐང་མི་འགྱུར་རྟ་ལྷམ་དམར་པོ་ལ། །འབྲོང་རྩ་དམར་པོའི་ཁ་རྒྱན་བྱས།
རྟ་རྔ་ཉག་མས་དྲུག་ཆིངས་བརྒྱབ་སྟེ། །བེར་ག་གཅིག་ཞོན་གཅིག་ཁྲིད་བྱས་ཏེ། །
སྟེང་རླུང་སེར་པོ་ཀླད་ལ་བསྐོར། བར་རླུང་ཁམ་པ་བཙོན་དུ་བཟུང་། འོག་རླུང་
སྔོན་པོ་རོལ་དུ་ཁྲིད། བུམ་ཆེན་རླུང་གི་གཤོག་པ་སྤྲད་དེ། སྐད་ཅིག་གིས་བར་
དུ་གཅོད་པའི་ལྷ་སྲིན་དང་། དྲེགས་པ་མ་རུངས་པ་རྣམས་དམ་ལ་བཞག་སྟེ། །
གངས་ཨ་ཡེར་སྲིད་པའི་གངས་རྒན་གྱི་རྩེ་ལ་བཞུགས་ཏེ་རྡོ་རྗེའི་མགུར་གླུ་འདི་་་་
ལྟར་བཞེངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནས་སྤྱི་བོའི་གཙུག་གི་ཉི་ཟླའི་སྟེང་། །སྐྱབས་ཀུན་འདུས་བླ་མ་རྡོ་རྗེ་འཆང་། །
བུ་མོས་གུས་གདུང་བས་གསོལ་བ་འདེབས། །ཤར་རི་བོ་ཏཱ་ལའི་ཞིང་ཁམས་ནས།།
རྗེ་སྙིང་རྗེའི་མངའ་བདག་པད་དཀར་འཆང་། །མ་འགྲོ་བ་ཡོངས་ལ་བརྩེ་བས་
གཟིགས། །གནས་ཟངས་མདོག་དཔལ་གྱི་རི་བོ་ནས། །མགོན་སངས་རྒྱས་
གཉིས་པ་པདྨ་འབྱུང་། །བགེགས་ལོག་འདྲེན་དམ་སྲི་འབྱུང་པོ་འདུལ། །ས་
390



འབྱུང་བོ་བདུད་སྲིན་དམ་ལ་བཏགས།
-
--
འདིའི་ས་ངོ་མ་ཤེས་ན། །ནུབ་ཨ་ཡེར་གངས་ཀྱི་རྩེ་མོ་རེད། །ང་འདྲ་མཁྱེན་པ་
མི་འདུག་ན། །རྗེ་སངས་རྒྱས་གོང་མའི་ཕོ་ཉ་རེད། །ལྡོང་གི་གེ་སར་རྒྱལ་པོ་
ཟེར། །འགའ་རེས་མ་ངན་ཇོ་རུ་ཟེར། །འགྲན་མི་མང་སྟེ་དོ་མི་དཀོན། །དེ་
སྔོན་རྒྱལ་ཁབ་བཅུ་ཙམ་བཏུལ། །ལས་ངན་འཁོར་བའི་འདམ་ནས་བསྒྲལ། །
ལུས་ངན་ངན་སོང་གནས་ནས་སྤར། །བདེ་བའི་ཞིང་ཁམས་གང་དགར་དྲངས། །
ཕན་བདེའི་ས་ལམ་ཐོབ་ནས་ཡོད། །དེ་ནས་གསོན་དང་གོང་མའི་ལྷ། །འདི་ལོ་
བྱང་ཡུལ་འགྲིམ་རྒྱུ་འདི། །གོང་མ་ལྷ་ཡི་ལུང་ལས་བབས། །དཔྱད་ན་སེམས་
ཅན་འགྲོ་དོན་ཡིན། །དེ་ནས་ཇོ་རུ་རྒྱལ་པོ་ང་། །ད་ནངས་ནམ་མཁའ་ལངས་
པའི་དུས། །ལྕང་དཀར་བེར་གའི་རྟ་ལ་ཞོན། །རྩ་རླུང་རིག་པའི་ངང་ནས་ཡོང་།།
རིགས་དྲུག་འགྲོ་བའི་དོན་ཕྱིར་ལ། །ཟད་མེད་བཅུད་ཀྱི་གཏེར་གཡང་དེ། །འགྲོ་
བའི་དབུལ་བ་སྐྱོབ་པའི་ཕྱིར། །བྱང་ཡུལ་སྟོད་ལ་ཕྱིན་པའི་དུས། །ལས་ངན་
བསགས་པའི་རྒྱལ་བློན་གྱིས། །བར་དུ་གཅོད་པའི་བསམ་ངན་གྱིས། །དུག་རྫས་
དཔུང་འཇོམས་འབར་མདེལ་དེ། །འབྱུང་བའི་སྟོབས་ཀྱི་འཕྲུལ་འཁོར་དེའི། །
གླིང་དམག་ག ཤར་བའི་ལམ་པོ་བཀག །ལས་ངན་མ་རིག་བསྒྲལ་བའི་ཆེད། །ཇོ་
རུ་མཁའ་ནས་གངས་ལ་ཐོན། །བུམ་ཆེན་རླུང་གི་རྩལ་ཅིག་ཕྱུང་། །གཏུམ་མོའི་
དྲོད་ཀྱི་རང་མེ་སྦར། །ཡེ་ཤེས་མེ་ཡི་གཞོབ་ཐུལ་བསྲེག །ཉོན་མོངས་དུག་ལྔའི་
དམག་སྒར་འཇོམས། །གངས་རི་སྟེང་འོག་བརྗེ་རྒྱུ་ཡིན། །གོང་མ་ལྷ་ཡིས་སྡོངས་
གྲོགས་མཛོད། །
ཅེས་གསུངས་ཏེ་རྩ་རླུང་གི་འཕྲུལ་འཁོར་བསྐོར་བས་གློག་ཐག་གཏུམ་མོའི་་
མེས་བསྲེགས་པས་རི་རླུང་ཐམས་ཅད་ལྡིར་སྒྲ་དང་འུར་སྒྲ་དབྱར་རྔ་བརྒྱ་སྟོང་་་་
ལྡིར་བའི་སྒྲ་ལྟར་གཡས་གཡོན་གྱི་གངས་རི་བསྙིལ་ཞིང་ས་ཆ་ཐམས་ཅད་སྟེ་་་་་
391



གོ་ར་ཚྭ་རྫོང་།
འོག་བསྒྱུར་ཏེ་སྔར་གྱི་ལ་ལུང་རྣམས་ངོ་མི་ཤེས་པར་གྱུར་ཏེ། བྱང་སྒར་ཡང་
གར་སོང་མེད་པར་སྡིབ་འོག་ཏུ་བཏང་བར་གདའ། དེ་ཡི་དུས་སུ་བློན་གཟའ་
བདུད་དེ་དམག་གི་འགྲོ་སྡོད་དང་། གླིང་དགྲ་ཡོད་མེད་ཀྱི་ས་ལམ་ཆུ་འཕྲང་
སོགས་ལ་བརྟག་དཔྱད་བྱ་བ་དང་ལམ་སོ་སྲུང་ལུགས་བཅས་བལྟ་བར་སོང་་་་་
དང་ཐུག་པས་གཡོག་བཅོ་ལྔ་མ་གཏོགས་སྡིབ་འོག་ཏུ་སོང་། དེ་ནས་གཟའ་
བདུད་དཔོན་གཡོག་རྣམས་གཞིས་ལ་ཡོང་བས་རི་ཉིལ་བས་སྒར་མ་དགོས་ཤུལ་་་་
ཙམ་མེད་པར་མཐོང་བས་འགྱོད་ཙུག་ཙུག་གི་ཅི་བྱེད་མེད་པར་རང་ཡུལ་ལ་ལོག་་
པས་རྒྱལ་བློན་འབངས་འཁོར་རྣམས་འགྱོད་པ་དྲག་པོས་གནས། དེ་ནས་ཇོ་རུ་
རྒྱལ་པོ་དེ་ཏིང་ངེ་འཛིན་ལས་གྲོལ་ཏེ་སྐད་ཅིག་གིས་ལྷ་ཡུལ་དུ་ཕེབས་ཏེ། ཁྲུས་
ཆབ་དང་། - དུག་འཇོམས་ཀྱི་སྨན་བཅས་བསྣམས་ནས་ཆར་དང་བསྡེབས་ཏེ་
ཕབ་པས་དུག་རིགས་རྣམས་སེལ་ནས་གླིང་དམག་འགྲོ་བའི་ལམ་ཁ་བདེ་ཞིང་་་་་་
ཉེར་འཚེ་མེད་པ་ངོ་མཚར་བའི་མཛད་པ་བཅས་ཏེ་གླིང་སྒར་ལ་ཕེབས་པས།
རྒྱལ་བློན་ཐམས་ཅད་ཐུགས་བདེ་བའི་ངང་ནས་བཞུགས་སོ། །
བས་བསམ
392



ལེའུ་དགུ་བ།
དཔའ་ལ་ཤན་པ་གཡུ་ལྷ་དང་། །
ཨ་སྟག་བཅས་ཀྱིས་འཁྲུག་ཆེན་བྱས། །
གཡུ་འབྲུག་བློན་དང་རྒྱལ་པོ་གཉིས། །
སྐྲག་ནས་རང་གི་སྒར་ལ་བྲོས། །
དེ་ཡི་དུས་སུ་གླིང་དམག་ཡང་རིམ་བཞིན་གཤར། ཇོ་རུ་རྒྱལ་པོ་ལྕང་
དཀར་བེར་ག་ལ་ཆིབས་ཏེ་འཁོར་དུ་ལྷ་ཀླུ་གཉན་གསུམ་གྱིས་བསྐོར་ཏེ། གངས་
ལའི་ལམ་སོ་སྔར་ལས་བདེ་བ་ཕྱེས་ཏེ་གླིང་སྒར་ལ་ཕེབས། དེ་ནས་ལྷ་སྲས་དགྲ་
ལྟའི་འབུམ་སྒར་དེ། དྲེལ་ལ་དཀར་མོའི་ལ་འདབས། དྲེལ་སྟག་ལུང་གསུམ་གྱི་
མདོར། ཐང་རག་མའི་སུམ་མདོ་ལ་སྒར་བབས་ཏེ་བཞུགས། བྱང་གི་ལ་སྲུང་
རྣམས་ནས་གླིང་དམག་རྡོལ་བ་མཐོང་སྟེ། བྱང་ཡུལ་རྒྱལ་བློན་གྱི་མདུན་དུ་བང་
མི་བཏང༌། ཁོ་རང་རྣམས་ནས་ཆུ་ལ་དུག་བཏབ་ཡོད་པའི་སྟོབས་ཀྱིས་ཞེད་སྣང་
མེད་པ་གླིང་ལ་གནོད་པ་ཐུབ་མིན་གྱི་རྒྱང་སོ་བཙུགས་ནས་བལྟས་པས། གླིང་
དཀར་གྱི་མི་རྟ་སེམས་ཅན་གཅིག་ལའང་གནོད་མ་ནུས་པར། མེ་བཏང་ཆུ་
བླངས་ལུང་པ་དུད་པ་འཚུབ་སེ་བདེ་བར་གནས་པ་ཤེས་ཏེ། གླིང་གེ་སར་ཟེར་
བའི་དགྲ་གཡེར་པོ་ཆེ་སུས་ཀྱང་འགྲན་མི་ནུས་པ་འདི་ལ་སྟོབས་དང་རྫུ་འཕྲུལ་་་་་
འདི་ལྟ་བུ་ཡོད་པ། ཁ་སང་གངས་ཨ་ཡེར་གངས་ཀྱི་དམག་ཀྱང་སྡིབ་འོག་ལ་
སོང༌། དེ་རིང་དུག་ཆུས་ཀྱང་མི་འཇིགས་པ་ཟེར་ཏེ་ཧ་ལས། བྱང་ཡུལ་རྒྱལ་
བློན་སར་གནས་ལུགས་བཤད་པར་བང་མི་བཏང་ཞིང༌། བསྒུག་ར་དང་ཆགས་
393



གོ་ར་ཚྭ་རྫོང་།
ར་བཅས་སྲ་བརྟན་བརྩིགས་ཏེ་གནས། དེ་ཡི་དུས་སུ་བྱང་ཡུལ་དཔུང་གི་དཔུང་
བསྣོན་ལ། སྟག་རི་བཙན་རྗེ་བཙན་རྒྱལ་ཁ་ཤོ་དེ་འཁོར་བརྒྱ་བཅས་འབྱོར། ཕྱི་
ཉིན་གླིང་པ་རྣམས་ཀྱིས་སྒར་བཟུང་ནས་བཞུགས། ཤན་པ། གཡུ་ལྷ། དཔའ་
ལ། རྨེ་རུ། ཐང་དཀར་རྩེ་རྒོད། དཔའ་མོ་བཅས་མི་དྲུག་ལ་མཆན་ཁེབས་བཅུ་
རེས་བསྐོར་ཏེ་ལམ་བསྒྲོད་ལུགས་དང་། བྱང་དམག་ཡོད་པ་སོ་བ་ནས་མཐོང་
ཚོད་བལྟ་བར་ཆས། དེ་ནས་བྱང་དམག་རྣམས་ཀྱིས་གླིང་དམག་དུམ་ཅིག་བྱུང་
བ་མཐོང་སྟེ། མདའ་དང་རྦབ་བཅས་བ ཏང་ཆོག་པ་བྱས་ནས་ཡོད་པས། གླིང་
དམག་གིས་ཀྱང་དགྲ་ཡོད་པ་ཤེས་ཤིང་ལ་འོག་ཁུག་ཡོད་པའི་ས་ནས་རྟ་ཡི་གློ་་་་
ལེན་དང༌། ཁྲབ་ཀྱི་རྒྱུན་ཐག་བཅས་བསྡམས་ཏེ། ཕོ་ཉ་ལས་ལ་ཆས་འདྲ་ཞིག་
བྱས་ཤིང་རྟ་ལ་ཞོན་ཏེ། ཀི་བསྭོ་དང་བཅས་རླུང་དམར་འཕྱོ་བ་བཞིན་སྟེང་དུ་
མཆོང་བས། བྱང་དམག་རྣམས་ནས་ཀྱང་ཀི་བསྭ་ཧོ་གསུམ་གྱིས་ལུང་པ་བཀང་
སྟེ་རྦབ་མང་པོ་སྦྲེལ་ཡང་། བྱང་མི་གཡུལ་ངོ་མི་འགྲོ་བ་དང་གླིང་ལྷ་བཙན་པའི་
དབང་གིས་གནོད་མ་འཁྱུག་ཅིང་དཔའ་རྟུལ་རྣམས་ཆག་རའི་ཟུར་ལ་སླེབས་ཏེ།
ཤན་པ། གཡུ་ལྷ། རྨེ་རུ་གསུམ་ནས་མདའ་རེ་འཕངས་པས་ཆག་རའི་ལོགས་
གཅིག་ལྷག་མེད་དུ་གཏོར་ཏེ་བྱང་དམག་ལྔ་བཅུ་ཙམ་བརླག་ནས་བྱུང་བ་དང་་་་
མཉམ་དུ་དཔའ་རྟུལ་རྣམས་གཅིག་རྗེས་གཉིས་མཐུད་ཀྱིས་སྒར་དུ་མཆོངས་ཤིང་
བྱང་དམག་བརྒྱ་ཙམ་མཚོན་འོག་ཏུ་དྲངས་པས། སྟག་རི་མངའ་རིའི་ལྷ་བཟང་
གྲགས་པ་དེ་རྟ་གྲོ་རྒོད་འཕུར་ཤེས་ཀྱི་སྟེང་དུ་བུད་ཅིང་སྐར་མདའ་ཆད་པ་ལྟར་་་་
དཔའ་ལའི་རུ་འདྲེན་གོ་འཇོ་གཡུ་ཡག་དང་རལ་འགྲན་ཐུང་ཙམ་བྱས་པས་ཁོ་་་་
ངར་ཆེན་གྱིས་གྲི་འོག་ལ་བཏང་སྟེ་བྱུང་བས། རྒོད་པོ་དཔའ་ལ་ཡ་མེད་དེས་
མཐོང་བས་འདོ་བ་སྟོང་རི་དར་དཀར་གྱི་ཁ་དཀྲུག་ཅིང་ཁོའི་གདོང་བཀགས་ཏེ།
394



ཨ་སྟག་བཅས་ཀྱིས་འཁྲུག་ཆེན་བྱས།
རལ་འགྲན་ཐུང་ཙམ་བྱས་སྐབས། ཁོས་དཔའ་ལ་ལ་ལན་གཉིས་བཏབ་ཀྱང་མ་
ཆོད་དཔའ་ལས་ལེབ་ཆེན་གཡུག་ཐེངས་གཉིས་པའི་ཐོག་ཁོའི་ཕྲག་པ་གཡོན་པའི་
གོང་ནས་གཡས་ཀྱི་མཆན་འོག་བར་གཤགས་ཏེ་རྟ་ལས་ལྷུང་། དེ་ནས་གཡོན་
ཕྱོགས་ནས་གཡུ་ལྷ། རྨེ་རུ་གཉིས་ཀྱིས་བྱང་དམག་བརྒྱ་ཙམ་མཚོན་ལ་དྲངས་
ཤིང་འགྲོ་མུས་སུ། སྟག་རི་སྟོབས་ལྡན་མེ་འབར་དང་། གསེར་གླིང་ཁྲི་སྡེ་རྒོད་
པོ་གཉིས་གཅིག་བརྒྱབ་གཉིས་སྣོན་གྱིས་རྒྱུགས་ཅིང་འཇང་དང་རྨི་ལིའི་དཔའ་བོ་
ལྔ་གི་འོག་ཏུ་བཏང་བྱུང་བ་དང༌། འཇང་ཕྲུག་གཡུ་ལྷ་ཐོག་འགྱུར་དེས། འདོ་
བ་གནམ་ཡག་སྔོན་པོའི་གོང་ནས་རལ་གྲི་གུ་སེ་སྐུ་རིང་དེ་ནམ་མཁའ་ལ་ཕྱར་་་་
ཞིང་གླུ་འདི་ཁུ་བྱུག་དྲུག་འགྱུར་ལ་དྲངས་ཏེ་བླངས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནམ་ཐེལ་དཀར་ནག་ཁྲ་གསུམ་དང་། །དིང་རི་མི་རྒན་ཨ་ལྔ་བཅས། །སྨུག་པོ་
འཇང་གི་ཟོ་དོར་རྣམས། །གཡུ་ལྷ་བུ་ཡི་སྡོངས་གྲོགས་མཛོད། །མ་ཐུབ་དགྲ་བོ་
ཨར་ལ་གཏོད། །ས་འདི་སྔར་དུས་མ་མཐོང་ཡང་། །དེང་སང་རྐང་པས་འདོར་
བའི་གནས། །ཨ་རུའི་དྲེལ་ལ་དཀར་མོ་རེད། །ང་འདྲ་ཁྱོད་ཀྱིས་ཤེས་ལེ་མིན། །
འཇང་ཡུལ་མཚལ་ར་སྨུག་པོ་ནས། །འཇང་ཆུ་འཁྱིལ་པའི་གཡས་ཟུར་ནས། །ཡ་
ཐོག་གཟི་ཁྲིའི་ནང་བཅུད་དེ། །གཡུ་ལྷ་བུ་ཡི་ཐོག་འགྱུར་ཟེར། །འཇང་ཡུལ་
མཐིལ་གྱི་ནོར་བུ་ཡིན། །གེ་སར་རྒྱལ་པོའི་བློན་པོ་ཡིན། །སྣང་བ་དགྲ་ཡི་གཉའ་
ནོན་ཡིན། །དཔའ་རྩལ་དྲུག་ནམ་མཁའི་ཐོག་དམར་ལ། །དཔུང་མང་ལེ་ཆུ་ཁའི་
བྱེ་མ་ཡིན། །འཇང་དུག་ཅན་ལས་དམག་སུམ་འབུམ་ཡོད། །ཇག་ཕར་ཆས་དགྲ་
བོའི་སྲོག་བདག་ཡིན། །གཡུ་ལྷ་བུ་དང་གཡུ་འབྲུག་གཉིས། །དགྲ་བྲག་རི་བྱུང་
ན་ཡང་དགའ་ཡིན། །གནམ་ཡག་རྟ་དང་ཟེར་མ་རླུང༌། །བང་གཤིབ་མི་བྱུང་ན་
395



གོ་ར་ཚྭ་རྫོང་།
ཡང་སྐྱིད་རེད། །གུ་སེ་གྲི་དང་གཤིན་རྗེའི་ཁྲམ། །དགྲ་གདོང་ཐུག་བྱུང་ན་ཡང་
དགའ་རེད། །དེ་ནས་ཉོན་དང་སྟག་རིའི་དཔུང་། །སྤྱང་ཨ་ཐང་འགྲིམ་པའི་
འདུར་ལམ་ནས། །ལུག་གཡང་དཀར་བྱུང་ན་ཞིམ་ཤ་ཟ། །ཁྲ་དར་མ་འཛུམ་
པའི་གཤོག་ལམ་ནས། །བྱིའུ་ཅོག་ཆུང་བྱུང་ན་གཤོག་དྲུག་གཏོར། །རྣོ་ལྕགས་ཀྱུ་
བསྡིག་པའི་ཁ་ལམ་ནས། །འགྱུར་ལྟོ་དཀར་བྱུང་ན་ཡང་དགའ་རེད། །དཔའ་
གཡུ་ལྷ་ཆས་པའི་ངར་ལམ་དེ། །དགྲ་གདོང་ཐུག་བྱུང་ན་ཡང་དགའ་རེད། །དེ་
ནས་བྱང་མི་དམར་པོ་གཡབ། །ཧམ་ཆེན་གདོང་ལ་བཅར་ལུགས་ལ། །སྲོག་
དམར་སྐྱེལ་བ་ཨི་དགའ་ཤེ། །ཁྱོད་དང་ང་གཉིས་ཅི་ལ་འདྲ། །བྱ་རྒྱལ་ཁྱུང་ཆེན་
མཁའ་ལ་འཕྱོ། །རྩལ་གཤོག་དྲུག་རླབས་ཀྱིས་གཅོད་པའི་དུས། །སྦྲུལ་དུག་ཅན་
ཀླུ་བདུད་ཟ་བའི་གཤེད། །བྱ་ཐང་དཀར་འཕུར་བས་དོ་ལེ་མིན། །སེང་དཀར་
མོ་གངས་རིའི་མགོ་ནས་འགྱིང་། །སྟོབས་མཆོངས་རྩལ་ལྡན་པའི་ཁ་བར་ནས། །
དཔའ་ངར་ཆེན་གཅན་གཟན་འཇོམས་པའི་གཤེད། །ཁྱི་ཞེའུ་འོར་བས་དོ་ལེ་
མིན། །གཡུ་ལྷ་ཐོག་འགྱུར་གཡུལ་ལ་ཆས། །དཔའ་ངར་ཆེན་སྡང་དགྲ་བསྒྲལ་
བའི་གཤེད། །བྱང་སྟག་རིས་འགྲན་པ་ཡ་རེ་ང་། །གླིང་ཚུར་ཆས་དཔའ་བོ་མི་
དྲུག་པོ། །དཔའ་ང་འདྲའི་ཁས་ལེན་བྱས་ནས་ཡོང་། །ཁྱོད་བྱང་སྒར་ཤུལ་མེད་
མ་བྱས་ན། །གླིང་དཔའ་རྟུལ་མིན་པའི་རྟགས་ལ་ཞོག །གོ་ན་རྣ་བའི་བདུད་རྩི་
ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་པས། སྟག་རི་སྟོབས་ལྡན་མེ་འབར་དེ་ཞེ་རྒོད་
གཏིང་ནས་འཁྲུགས་ཏེ། ཡ་ཁྱོད་དེ་འདྲའི་རྒོད་པོ་ཡིན་ན་དང་པོ་ང་ཡི་གླུ་
འདིར་ཉོན་དང་དེ་ནས་རང་གཉིས་བུ་སུ་རྒོད་རིམ་གྱིས་བལྟ་བས་ཆོག་ཅེས་གླུ་་་་
འདི་བླངས་སོ། །
396



ཨ་སྟག་བཅས་ཀྱིས་འཁྲུག་ཆེན་བྱས།
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེད། ། ཐ་ལ་ལ་མོ་ཐ་ལ་ལེན། །
ནམ་མཁའ་ཡངས་པའི་གཞལ་ཡས་ནས། །ཁྲི་གདུགས་ཉི་མའི་གུར་ཁྱིམ་ནས། །
ལྷ་དབང་ཁྲོས་པ་འབར་བའི་སྐུ། །བར་སྣང་ཡངས་པའི་གཞི་དཀྱིལ་ནས། །སྒོ་
སྲུང་ཧ་བ་བདུད་ཀྱི་རྒྱལ། །ས་གཞི་མི་འགྱུར་སྲ་བརྟན་ནས། །རི་རབ་ཆེན་པོའི་
ཁོང་སེང་ནས། །གོ་རའི་བྲག་དམར་ཟངས་ཡག་བཅས། །བྱང་རྒྱལ་དབུ་འཕང་
དགུང་ལ་བསྟོད། །དགྲ་སྲོག་ཆོད་ལ་ཁ་འཛིན་གྱིས། །ས་འདི་བྱང་ཡུལ་ཡངས་
པའི་ས། །དྲེལ་ལ་དཀར་མོའི་ལ་ཁ་རེད། །འབུམ་སྒར་ཁྲ་མོའི་གཞི་དཀྱིལ་རེད། །
ང་འདྲ་ཁྱོད་ཀྱིས་ཅི་ལ་ཤེས། །བྱང་ཡུལ་བྱང་གི་ཡ་ཐ་ནས། །སྦྲ་རི་སྟོང་ཤོང་
སྨུག་མོ་ནས། །སྟག་རི་སྟོབས་ལྡན་མེ་འབར་ཟེར། །དཔའ་བོའི་ནང་ནས་འགྲན་
ཟླ་བྲལ། །ཚུར་ཆོས་གླིང་གི་གདོང་ལེན་ལ། །མོ་རྡེལ་བཞིན་དུ་ཐུས་ལེ་རེད། །
མདའ་སྨྱུག་བཞིན་དུ་བསལ་ལེ་རེད། །དེ་སྔ་ཉི་མ་ཡན་ཆོད་ལ། །དགྲ་འབྲོང་
གཉིས་ལ་མི་ཚེ་བཅད། །མདའ་མཚོན་གཉིས་ལ་དང་ལེན་བྱས། །ཤ་ཁྲག་གཉིས་
ལ་ལོངས་སྤྱོད་བྱས། །གསོད་རྒྱུ་སྡིག་ལ་དང་ལེན་བྱས། །ཟ་རྒྱུ་ཤ་ལ་རྔམ་རྔམ་
བྱས། །ཁམས་གསུམ་འཇོམས་པའི་སྡིག་ཅན་ཡིན། །དེ་ནས་ཚུར་ཆས་སྔོན་པོ་སྐྱ།
གཡུ་ལྷ་ཐོག་འགྱུར་ཡིན་པས་ཟེར། །ཧམ་ཆེན་བང་འགྲོས་ཤ་ར་ར། །སྐྱེན་
འདོད་སྨྱུག་སྐྱ་ཐ་ར་ར། །རྒོད་འདོད་གླུ་ལེན་ཀྱུ་རུ་རུ། །ཧམ་ཆེན་བུ་ལ་ནོར་ཡ་
མེད། །ཁྱོད་དེ་འདྲའི་རྒོད་པོ་ཡིན་པས་ན། །ས་དམ་འཇང་ཡུལ་སྐྱིད་པའི་དུས། །
རྒྱལ་བློན་གཅིག་མེད་གླིང་གིས་བཀྲོངས། །རྒྱལ་གཞིས་ཚེ་བསོད་དཔུང་གིས་
བཏབ། ། །ཆགས་མེད་དྲི་ཟའི་གྲོང་ལྟར་བཟོས། །ཁྱོད་ཚྭ་ལ་སོང་ངམ་ཚོང་ལ་
སོང་། །དཔའ་འདྲ་གཉིས་གཡུལ་ངོ་སྤྲད་པའི་དུས། །ཧོར་ཤན་པས་བྱིའུ་ཕྲུག་
ཁྱེར་འདྲ་བྱས། །དཔའ་དེ་དུས་མེད་ལེ་ཅི་གོ་རེད། །དེ་རིང་གང་ནས་ཉོས་ལེ་
397



གོ་ར་ཚྭ་རྫོང་།
ཡིན། །རིན་པ་ཅི་ཙམ་སྟེར་ལེ་ཡིན། །ཡང་ན་གང་ནས་རྙེད་ལེ་རེད། །རྙེད་གླ་
ཅི་ཙམ་བྱིན་ལེ་ཡིན། །ཡང་ན་སུ་ནས་གཡར་ལེ་ཡིན། །གཡར་གླ་ནམ་ཙམ་
འཇལ་རྒྱུ་ཡིན། །དེ་མིན་དཔའ་གཏམ་ངོ་རེ་ཚ། །གླིང་ཡུལ་ཁྲེལ་མེད་ཁྲམ་པའི་
ཡུལ། །དང་པོ་བྱང་རྟ་ཇག་ལ་བཅད། །བར་དུ་རྗེས་དེད་ར་མདའ་ཀུམ། །ཐ་
མ་ཕར་ཆས་རྩ་བརླག་བཏང་། །མ་ཚད་བྱང་ཡུལ་སྟོད་ལ་ཆས། །གནའ་མི་བོད་
ཀྱི་གཏམ་དཔེ་ལ། །ཕོ་ཚོད་བཟུང་མེད་ན་སྡེ་གཉིས་དཀྲུག །མོ་ཚོད་བཟུང་མེད་
ན་མཐུན་གཉིས་དཀྲུག །དཔའ་ཚོད་བཟུང་མེད་ན་རང་སྲོག་ཤོར། །ཟེར་བ་
བོད་ལ་ཨི་མི་དར། །ཇག་ཐང་དགུ་བསྐོར་བའི་འདོ་བ་དེ། །ལ་ཁྲ་མོའི་གོང་ལ་
མུ་གེས་ཤི །རྒྱ་ཐང་དགུ་འགྲིམ་པའི་མཛོ་རྒན་དེ། །ལུས་སྒལ་ལྤགས་བྱ་ཁྱིའི་ལྟོ་
ལ་ཟ། །སྨན་ཁ་དགུ་བསྐོར་བའི་དྲེད་མ་དེ། །སྤྲང་བེར་གས་སྡེ་སྒོ་འགྲིམ་ལེ་
ཡོང་། །དགྲ་ཐང་དགུ་འཛིང་པའི་ངན་ལོབ་དེ། །མགོ་དར་འཕྲུ་དཔའ་བོས་
ལེན་ལེ་ཡོང་། །ཁྱོད་གཡུ་ལྷ་དཔའ་ཚོད་མ་བཟུང་ན། །ང་དཔའ་བོས་རྟིང་མའི་
མགོ་ལག་ལེན། །ལུས་འདོམ་གང་བར་དོ་མ་འགྲིམ་བར། །གླིང་མི་གཅིག་བཏང་
ན་རོ་དང་འདྲ། །ཁྱོད་དང་ང་རང་གཉིས་པོ་དེ། །དང་པོ་སྔོན་མོ་མཚོན་ལ་
འགྲན། །མཚོན་སྔོ་མཉམ་སྤྲིན་ཁ་འཚུབ་འཚུབ་བྱེད། །རྣོ་ངར་སུ་ཆེ་དེ་ནས་
བལྟ། །ཐ་མ་སྟོབས་ཆེན་དཔུང་པ་བསྡུར། །རྩལ་ཆེན་རི་རབ་ཁྱུང་འཛིང་བྱེད། །
རྒོད་ཐག་ཆོད་སུ་རེད་དེ་ནས་བལྟ། །གཅིག་ཤི་གཅིག་ལུས་མ་བྱུང་བར། །རང་
གར་ལོག་ན་དཔའ་བོ་མིན། །ཁྱོད་རང་ཕར་ལ་བྲོས་པས་ན། །སྐྱེས་ཕོ་ལུས་ལེན་
པ་དོན་རེ་ཆུང་། །བརྒྱ་ལ་གོམ་གང་བྲོས་སྲིད་ན། །ཇོ་རུ་རྒྱལ་པོའི་ཤ་ནས་ཟོ། །
ང་ཡང་ཕར་ལ་བྲོས་པས་ན། །བྱང་ཡུལ་རྒྱལ་པོའི་ཞབས་རེ་འདྲེན། །མི་བརྒྱ་
འདུས་པའི་གླུད་ལ་སོང་། །ཐོན་ཤོག་ཐོན་ཤོག་སྔོན་པོ་སྐྱ། །ཁྱོད་དང་ང་གཉིས་
398



ཨ་སྟག་བཅས་ཀྱིས་འཁྲུག་ཆེན་བྱས།
，
སྔོན་གྱི་ལས། །བཟུར་བས་མི་ཕན་ཕ་ཡི་བུ། །གཏམ་གོ་ན་རྣ་བའི་བདུད་རྩི་ལ། །
མ་གོ་གླུ་ལ་འགྲེལ་བ་མེད། །
ཅེས་ཟེར་ཏེ་རི་གཟར་ནས་རྦབ་རྒོད་འདྲིལ་བ་ལྟར་མཆོངས་བྱུང་བ་རལ་་་་
འགྲན་མང་ཙམ་བྱས་ཀྱང་དབྱེར་མ་ཆོད་པར། དེ་ནས་ཁོས་བསམ་པ་མི་འདི་
མཚོན་གྱིས་མི་ཆོད་པ་འདྲ་དེ་བས་དཔུང་འགྲན་བྱས་ན་ཁོ་དང་ང་གཉིས་མི་་
མཉམ་པར་རྟིང་མ་ཡོང་བསམ་སྟེ་རལ་གྲི་ཤུབས་ལ་བཙུད་ནས་དཔུང་པ་འཕུར་་་
ཞིང་བྱུང་བ་གཡུ་ལྷས་གཡས་བསྐོར་གྱིས་རལ་གྲི་གཅིག་བཏབ་པས། ལྷ་ཚངས་
པས་གུ་སེའི་སོ་ཁ་འཚོས་ནས་ཡོད་པ་དང་ཁོ་དེ་ཉིན་འདུལ་བའི་དུས་ལ་བབ་ཏེ་་་
བྲང་ལ་རྩེ་ཤེད་ཀྱིས་རྩིབས་མ་ལྷ་སྒོ་ཕྱེས་པ་ལྟར་དམར་ཧོར་གྱིས་གཤག་སྟེ་གློ་་་་་
མཆིན་རྣམས་འདར་ཁྱུག་ཁྱུག་གིས་ཕྱི་རུ་ཕྱུང་ཡང་ཁོས་ངར་ཆེན་གྱི་སྙིང་སྟོབས་་་
བསྐྱེད་པས་རེ་ཞིག་ཤི་མ་ནུས་པར་ཨམ་ག ཙིགས་བསྡམས་ཏེ་ལག་གཡོན་པས་་་་་་
གཡུ་ལྷའི་ཐོང་རྩ་ནས་བསྡུས་ཏེ་གཡས་པས་གློ་རྐང་རྨེ་རུ་དམར་པོ་དེ་མཆན་འོག་
ཏུ་ལན་གཉིས་ཕུལ་ཡང་གཡུ་ལྷ་ལ་ཅི་ཡང་མ་གནོད། དེ་ནས་གཡུ་ལྷས་གྲི་གུ་སེ་
མཐུར་ཁུག་གིས་བསྣུན་པས་མཆིན་པའི་ཁྲག་མཚོ་གཏོར་ཏེ་ཤི་བ་དང༌། ཁོ་ང་
རྒྱལ་གྱིས་སྤར་མོ་ཁྲབ་ལ་བསྟབ་པ་མ་ཕྱེ་བས། བེར་ཐུལ་བུའི་རྩལ་ཆེན་གྱིས་ཁ་
ཕྱེས་ཏེ་ཐུར་དུ་འཕང་ཞིང་མགོ་འཕྲུ་བླངས། དེའི་དུས་སུ་གཡོན་ཕྱོགས་ནས་
གསེར་གླིང་པ་ཁྲི་སྡེ་རྒོད་པོ་དང་། འཇང་རྨེ་རུ་བུ་གཉིས་གདོང་འཕྲད་དེ།
དང་པོ་མདའ་འགྲན་ཐུང་ཙམ་བྱས། དེ་ནས་མདུང་འགྲན་ཡུན་རིང་བྱས་པས།
གཅིག་ངོ་གཅིག་གིས་བླངས་པ་ལྟར་ལས་མ་བྱུང་བས། རྨེ་རུ་དམར་པོ་དེ་ང་
རྒྱལ་དྲག་པོ་གློ་བུར་དུ་ལངས་ཏེ། གདོང་པ་དམར་པོ་བཙན་གྱི་བཤོས་བུ་ལྟར་
གྱུར་ཅིང་། ཞེ་སྡང་དྲག་པོའི་མེ་སྟག་ཐོར་ཐོར་དུ་རལ་པའི་གསེབ་ནས་ཁྲོས་ཏེ་
399



གོ་ར་ཚྭ་རྫོང་།
རལ་གྲི་ཁྲག་འཐུང་དམར་པོའི་དཔའ་དམ་ལ་མཛུབ་མོ་བསྐོན་ཏེ། ཡ་ཁོ་རེ་སྟག་
རི་རྟ་སེར་སྐྱ། དཔའ་ཡང་འགྲན་རྟིང་མ་ཨ་ཕོས་ལེན། འཇིགས་མ་འདུག་དལ་
གཅིག་གླུ་ལ་ཉོན་ཞེས་ཟེར་ཏེ་ངར་བའི་སྒོ་ནས་གླུ་འདི་ལྟར་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་འཇང་གི་ལྷ། །དེ་རིང་དཔའ་བོའི་གྲོགས་ལ་བྱོན། །ས་
འདི་བྱང་ཡུལ་སྐུ་མོ་ནས། །དྲེལ་ལ་དཀར་མོའི་ལ་གོང་རེད། །ང་འདྲ་ཁྱོད་ཀྱིས་
མ་ཤེས་ན། །འཇང་ཡུལ་ཞེ་ཐང་ཁྲ་མོ་ནས། །གསེར་གདུགས་ཁྲི་མཁར་རིང་མོ་
ནས། །གསེར་ལྷའི་རྨེ་རུ་དམར་པོ་ཟེར། །མི་ཚེ་གཅིག་ལ་སྐྱེ་ལུས་གཉིས། །ལོ་
ངོ་བཅུ་གསུམ་གོང་ཐོག་ནས། །འཇང་གླིང་གཉིས་དེ་འཁྲུག་པ་བྱུང༌། །ང་མ་
བསྡད་རྨི་ལིའི་ཡུལ་ལ་བྲོས། །མ་ཤེས་རྨོངས་པའི་རང་བཞིན་གྱིས། །གླིང་ལ་
དགྲ་ལན་འགའ་རེ་བཞག །ཐ་མ་གཡུ་ཁྲིའི་ཞགས་ལ་བཀུག །ལན་ཨ་ཡ་མ་
འབྱོར་མ་ཡིན་ཀྱང༌། །དཔོན་གཡོག་ནང་འཛིང་ཕོ་རུས་བསམ། །དེ་ནས་གླིང་
དཀར་ཡུལ་ལ་ཕྱིན། །ལམ་ངོ་ནོར་བའི་ཁོ་ཐག་ཆོད། །གེ་སར་འདྲེན་པའི་བླ་མ་
ལ། །དད་ལོག་མེད་པའི་དམ་ཚིག་སྲུང་། །སྐྱོབ་པའི་དཔོན་པོ་ལྷ་སྲས་ལ། །
བཅར་ན་ཁེབས་པ་སེམས་ལ་དྲན། །འཇང་ཡུལ་དཔོན་བློན་འཛོམ་ནས་ཐལ། །
དེ་ནས་རང་ཡུལ་ཕ་མཁར་ཟིན། །གེ་སར་རྒྱལ་པོའི་བློན་པོ་ཡིན། །སྡང་བ་དགྲ་
ཡི་གཉའ་གནོན་ཡིན། །ལྷ་སྲས་དགྲ་ལྷའི་སྒེར་བློན་ཡིན། །རང་སྡེ་ཁྲ་མོའི་མགོ་
འཛིན་ཡིན། །ཨ་རྫི་བྱང་མིའི་ཧམ་པ་ལ། །རྒྱ་མཚོའི་རྦ་རླབས་གྲུ་བོས་བརྒལ། །
ནོར་བུ་ལོན་པའི་ཐབས་ཤེས་ལྡན། །སྤྲིན་དཀར་གྲུ་གུ་གཡུ་འབྲུག་སྦྲུལ། །བྲག་
དཀར་གཏོར་བའི་ཐོག་དམར་ལྡན། །ཐང་ཆེན་བང་འགྲོས་འདོ་བས་བརྒལ། །
མགྱོགས་དར་ལོན་པའི་བང་ཤུགས་ལྡན། །བྱང་ཡུལ་དགྲ་སྒར་དཔའ་བོས་
400



ཨ་སྟག་བཅས་ཀྱིས་འཁྲུག་ཆེན་བྱས།
གཤག །མགོ་ལག་ལོན་པའི་དཔའ་རྩལ་ལྡན། །གདོང་ཐུག་དགྲ་མགོ་རྨེ་རུས་
ལེན། །དཔའ་དར་ཟ་བའི་སྔོན་ལས་ལྡན། །ཁྱོད་སྡར་མས་རང་ཚོད་བཟུང་དང་
དགའ། །མགོ་འབུལ་ཁྲ་མོ་གླིང་ལ་གྱིས། །ལུས་འབུལ་རྨེ་རུ་ང་ལ་གྱིས། །སྲོག་
ལས་ཐར་པ་ཁས་ལེན་བྱེད། །གལ་སྲིད་འགྲན་འདོད་ཡོད་པས་ན། །རལ་གྲི་
དམར་པོས་ཡ་ལིང་འཕེན། །མགོ་འཕྲུ་དཔའ་བོའི་རྟིང་མ་ལེན། །མགོ་མེད་རོ་
དེ་བྱ་ཁྱིས་རོལ། །རྟ་ཁྲབ་འཁོར་གསུམ་རོལ་དུ་ཁྲིད། །བྱང་སྒར་ཁྲ་མོ་རྨང་ནས་
གཏོར། །སྒར་ཤུལ་དྲི་ཟའི་གླུ་དབྱངས་ལེན། །དེ་འདྲ་མ་ཐོན་དཔའ་རྟུལ་མིན། །
གོ་ན་རྣ་བའི་བཅུད་ལ་ཞོག། མ་གོ་གླུ་ལ་འགྲེལ་བ་མེད། །
ཅེས་བླངས་ཏེ་མཆོངས་གྲབས་བྱས་པས་ཁོས་ཀྱང་རལ་གྲི་གསེར་སྡེ་རེག་་་་
ཆོད་དེ་ཤུབས་ལས་ཕྱུང་ཞིང་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
མཁྱེན་པས་གཟིགས་ལ་བྱང་གི་ལྷ། །མཆོད་པའི་མི་ལ་དཔལ་མགོན་གྱིས། །མེད་
ན་མཆོད་པ་དོན་མེད་རེད། །ས་འདི་བྱང་ཡུལ་སྐྱིད་པའི་ཡུལ། །དྲེལ་ལ་དཀར་
མོའི་ལ་ཁ་རེད། །ང་འདྲ་ཁྱོད་ཀྱིས་ཤེས་ལེ་མིན། །བྱང་ཡུལ་སྐྱིད་པའི་གཡང་ར་
ནས། །སྦྲ་རི་སྨུག་པོའི་ནང་བཅུད་དེ། །གསེར་གླིང་ཁྲི་སྡེ་རྒོད་པོ་ཟེར། །ལན་
མེད་བྱང་གི་བློན་པོ་ཡིན། །ཆུང་ལོ་དྲུག་དུས་ནས་རྩལ་དྲུག་རྫོགས། །ལྕགས་
གཞུ་བཀུག་ནས་ལྕགས་མདའ་འཕངས། །བྲེ་མོ་འབྲོང་ལ་རྒུམ་འབུ་འཐུས། །
བཅུ་དྲུག་ལོ་ངོ་ལོན་པའི་དུས། །བྱང་ཨ་ཡན་ཇག་པའི་གཙོ་བོ་བྱས། །མི་བསད་
བསད་བརྩིས་ན་གྲངས་ལས་འདས། །ནོར་འཕྲོག་འཕྲོག་རི་ལུང་འུར་གྱིས་
བཀང་། །ཕོ་ང་འདྲའི་གོང་ལ་ཡོད་བསམ་མེད། །དེ་ནས་ཁ་འཁྱག་སྡར་མའི་བུ།།
རྨེ་རུ་དམར་པོ་ཡིན་པས་ཟེར། །ཆེ་བཤད་གཉན་གཏམ་ཡིན་བསམ་ཀྱང་། །མ་
401



གོ་ར་ཚྭ་རྫོང་།
ཆེ་འཁོར་བ་འཁྱམ་ལུགས་ལ། །ཕ་ཡུལ་འཇང་ནས་ཡིན་པས་ཟེར། །དེས་ཀྱང་
མ་ཚད་མི་ཡུལ་འགྲིམ། །སྤྲང་སློང་གཉིས་ལ་ཅི་ནུས་བྱས། །དེས་ཀྱང་མ་ཕན་
དགྲ་ཡུལ་འགྲིམ། །མགོ་སྒུར་སྐྱབས་ཞུས་ལུང་པ་གང་། །ཐ་མ་དགྲ་བོའི་གཡོག་
གླ་ཟོས། །ངས་བྱས་དཔའ་གཏམ་ལུང་པ་གང་། །ཧ་མ་གོ་མི་དེ་སྡུག་ཡུས་ཆེ། །
གཉིད་མ་བྱུང་མི་དེ་མཚན་ནམ་རིང༌། །ཁྱོད་ཕ་ཤོར་སྡུག་ཡུས་བྱང་ལ་ཅི། །
ཡུལ་ཤོར་ལེ་གུས་ང་ལ་ཅི། །དོན་མེད་བྱང་ལ་ཅི་ལ་འགྲན། །ཉེས་མེད་དམར་
བསད་གང་ཙམ་བྱས། །གླིང་དཀར་བྱས་པ་ཚད་མེད་རེད། །བྱང་ཡུལ་མི་འགྲན་
ཀ་མེད་རེད། །དེ་རིང་ཉི་མའི་གདོང་གོང་ལ། །གསོན་ན་དེ་བྱས་མིང་གཅིག་
བཏགས། །ཤི་ན་དུར་ས་བྱང་ལ་འདེབས། །ལས་ཅི་མ་ཡིན་ལ་མི་སྡོད་ངེས། །
བྱང་སྟག་རི་དམར་པོ་དཔང་དུ་བཙུགས། ། ཁྱོད་རང་རྒོད་བསམ་དམག་སྒར་
གཤར། །ང་རང་བཙན་བསམ་རང་སྒོ་སྲུང་། །ཕོ་རྒོད་ཞན་སྔོ་མཉམ་མཚོན་ལ་
འགྲན། །རྟ་མགྱོགས་ཞན་བདེ་མོའི་ཐང་ལ་གཤིབ། །གཏམ་མང་པོ་བཤད་ནས་
དགོས་པ་མེད། །
ཅེས་གླུ་དེ་ལྟར་བླངས་ཤིང་རྦབ་རྒོད་འདྲིལ་བ་ལྟར་བྱུང་བས་ཁོང་གཉིས་་་་
རལ་འགྲན་ལན་གཅིག་བྱས་ཀྱང་དབྱེར་མ་ཆོད། དེ་ནས་གཡས་སྐོར་གྱིས་ལན་
རེ་གཡུག་པས་རྨེ་རུའི་ཁྲབ་གོས་ཧྲུག་གེར་བཏང་། ཕར་ཁྲབ་གོས་ཁ་གཉིས་
བཏང་སྟེ་གྲི་རྨས་ཅུང་ཙམ་བྱས་པས་ཁོས་ངར་ཆེན་གྱིས་རལ་གྲི་ཕྱིར་འཕེན་བྱས་་
ཏེ། སྟེང་དུ་མཆོངས་རྩིས་ཀྱིས་སྤར་མོ་གདེང་ནས་བྱུང་བར་ཡང་གྲི་གཅིག་
བཏབ་པས་དཔུང་སོག་ཕྲལ་བས། ཁོས་ལག་གཡོན་པས་ཐོང་རྩ་ནས་བསྡུས་ཏེ་
བྱུང་བ་རྨེ་རུས་ཁོ་ལ་སླར་ཡང་གྲི་བསྣུན་པས་ཁོ་དབང་ཐང་རྫོགས་ཤིང་མཆན་་་་
འོག་ནས་གཡས་ཀྱི་རྩིབ་བར་ནས་ཐོན་ཏེ་རྟ་ལས་ཕབ་ནས་མགོ་འཕྲུ་བླངས་པ་
402



-
-
-
-
ཨ་སྟག་བཅས་ཀྱིས་འཁྲུག་ཆེན་བྱས།
དང་། ཡང་ཧོར་ཨ་ཡན་གྱི་ཤན་པ་གཙོས་དཔའ་རྟུལ་རྣམས་ནས་བྱང་དམག་དེ་
བྱིའུ་ཁྲ་ཡིས་བཙུམ་པ་ལྟར་བྱས་ཏེ་མི་རྟ་བརྒྱ་དང་ལྔ་བཅུ་ཙམ་ཕབ་པའི་དུས་སུ།
དམག་དཔོན་བཙན་རྗེ་གློག་དམར་ཁ་ཤོ་དེས་ཧོར་དང་ཨ་གྲག་བདུད་དུ་བཅས་་་
ནས་མི་རྟ་ཉེར་བརྒྱད་ཙམ་རྒྱུགས་ཞོར་ལ་འཛེར་ཏེ་ཤན་པའི་གདོང་དེར་་་་་་་་་
བཀྲོངས་ངེར་བྱུང་ཞིང་རྟ་ཁ་བགགས་ཡོབ་ཆེན་མནན་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་ཡངས་པའི་དཀྱིལ་རུམ་ནས། །གསལ་ལྡན་མེ་ཡི་དཀྱིལ་འཁོར་ནས། །
ལྷ་དབང་སྤྲུལ་པ་འབར་བ་དབང་། །རྒྱལ་པོའི་དབུ་འཕང་དགུ་ལ་བསྟོད། །
བར་སྣང་སྟོང་པའི་མཁའ་ལམ་ནས། །སྒོ་སྲུང་ཧ་བ་བཙན་གྱི་རྒྱལ། །ས་གཞི་
བྲག་རིའི་ཕོ་བྲང་ནས། །ཡུལ་ལྷ་ཟངས་ཡག་དགྲ་རྒོད་བཅས། །དམག་དང་བུ་
རྟའི་ཁ་འཛིན་གྱིས། །ས་འདིའི་ས་ངོ་མ་ཤེས་ན། །དྲེལ་ལ་དཀར་མོའི་ལ་ཁ་
རེད། །བྱང་ཡུལ་དམག་གི་གཞི་དཀྱིལ་རེད། །དཔའ་བོ་ཞེ་རྒོད་འཁྲུག་ས་རེད། །
སྔར་མས་རང་སྲོག་འཕོངས་ས་རེད། །ང་འདྲ་ཁྱོད་ཀྱིས་མ་ཤེས་ན། །བྲག་ལུང་
པདྨ་འདབ་བརྒྱད་ནས། །བྲག་དམར་དགུ་རྫོང་ནང་བཅུད་ལ། །བཙན་རྗེ་
བཙན་དམར་ཁ་ཤོ་ཟེར། །འབུམ་དམག་ཁྲ་མོའི་སྙིང་བཅུད་ཡིན། །གོ་ར་རྒྱལ་
པོའི་བློན་པོ་ཡིན། །གླིང་དཀར་དམག་གི་གདོང་ལེན་ཡིན། །དཔའ་ངར་རྒོད་
དུག་གི་སྡོང་པོ་ཡིན། །དེ་ནས་ཁ་འཁྱག་སྡར་མའི་བུ། །མི་རྒན་ཧམ་ཆེན་རྟ་
དམར་སྐྱ། །ཕ་ཆེམ་མ་གཉན་ཅི་འདྲ་ཡོད། །ཆེ་ས་རིགས་རུས་གང་འདྲ་ཡོད། །
མ་གསང་བླ་བོ་དྲང་གཏམ་གྱིས། །ངེད་བྱང་ཡུལ་གཤིན་རྗེའི་ཕ་ཡུལ་ལ། །ཁྱོད་
ཆོས་མེད་ཚེ་འདས་གང་ལ་འགྲིམ། །བྱང་ཡུལ་ཁྲིམས་ཆེན་དཔོན་པོའི་མདུན། །
ཁྱོད་བདེན་མེད་རྐུན་པོ་ཤ་རེ་ཚ། །བྱང་སྒར་དཔའ་བོའི་འབུམ་སྒར་ལ། །ཁྱོད་
403



གོ་ར་ཚྭ་རྫོང་།
དཔའ་མེད་སྡར་མ་ཆག་སྒོས་དེད། །ང་དང་ཁྱོད་གཉིས་ཅི་ལ་འདྲ། །མི་འདྲའི་
རྩ་བ་བཤད་པས་ན། །ལྷོ་སྤྲིན་དཀྱིལ་གྱི་གཡུ་འབྲུག་དེ། །མཁའ་ལ་འཕྱོ་ཞིང་
གློག་དམར་རྩལ། །བྲག་སྟོད་བྱ་རྒྱལ་རྒོད་པོ་དེ། །བར་སྣང་ལྡིང་ཞིང་དམར་ལ་
རྔམ། །མཆོངས་ལུགས་མི་འདྲ་སྟོབས་ལ་ལྟོས། །ནགས་སྟོད་རྒྱ་སྟག་དམར་པོ་
དེས། །སྡེར་བཞི་བསྒྲད་པས་ཤ་དམར་ཟ། །གངས་རྩའི་ཝ་མོ་དམར་ཆུང་དེས། །
ལུང་གསུམ་འགྲིམ་ཞིང་ཨ་ཁྲད་མུར། །དམར་ལུགས་མི་འདྲ་མཆོངས་ལ་ལྟོས། །
བྱང་ཡུལ་བློན་པོ་ངར་རྒོད་དེས། །དཔའ་རྩལ་ངོམ་ཞིང་ཁེར་འགྲོས་བྱེད། །གླིང་
དཀར་དཔའ་མེད་དཔའ་རྟུལ་དེས། །ཚོ་འགྲོས་བྱེད་ཅིང་དཔུང་པ་བསྒྲིག །
ངར་དཔའ་རྒོད་མི་འདྲ་རྩལ་ལ་ལྟོས། །དེ་རིང་སྡེར་མའི་ཁྱུ་ཚོགས་ཀྱི། །མི་དྲུག་
དཔུང་བཅས་གླིང་གི་བུ། །མི་གཅིག་བཏང་ན་རོ་དང་འདྲ། །དང་པོ་གདོང་
ཐུག་རྟ་དམར་སྐྱ། །ཨོག་ཚོམ་ར་དཀར་རྔ་མ་དེ། །མི་ཁྲག་དམར་པོའི་ཚོས་སྣས་
རྒྱན། །སྒ་ཕྱི་རུའི་གོང་ལ་བསྡམས་ནས་འགྲོ། །དེ་འཕྲོས་དམག་དཔོན་མི་བཞི་
དེ། །རེ་རེ་བཞིན་དུ་མགོ་ལག་ཕྲལ། །དོ་དགོང་གླིང་དཀར་སྒར་ལ་འགྲོ། །སྔར་
མ་གེ་སར་ཞགས་ལ་འགུག །དགྲ་ལྷ་རྩེ་རྒྱལ་མགོ་སྐེ་ཕྲལ། །དམག་མང་བྱེ་རི་ཆུ་
ལ་བསྐུར། །ཁ་གཏམ་དོན་ལ་མ་བྱུང་ན། །དཔའ་བོ་མིན་པའི་རྟགས་ལ་ཞོག །
ཅེས་གླུ་དེ་ལྟར་བླངས་ཤིང་ཉམས་སྣང་མེད་པར་རྟ་ཁ་ཅུང་འཐེན་ཏེ་དང་་་
པོ་མི་འདིའི་ལོ་རྒྱུས་གང་ཡིན་ལྟ། དེ་ནས་ཏིང་མ་ལེན་ལ་ཨའུ་ཙི་བསམས་ཏེ་
ཅུང་ལྷོད་པ་དང་སྡིག་གཅོད་ཤན་པ་རྒྱལ་པོ་དེ་རྒྱ་སྟག་གི་རྣ་བས་ཀི་སྒྲ་ཐོས་པ་་་
ལྟར་ང་རྒྱལ་དྲག་པོའི་ཚ་ཚ་འཕྲོས་ཏེ་འདོ་བ་དམར་ཆུང་གི་ཁ་རུ་ཅུང་ཙམ་་་་་་
འཐེན་ཏེ། ཡ་སྒར་ཆུང་དམག་གི་གཞི་དཀྱིལ་ནས། ཁྱོད་ཧམ་ཆེན་བྱང་བློན་རྟ་
དམར་སྐྱ། དཔའ་རྩལ་མི་ཆེ་ཧམ་པ་ཆེ། གཏམ་དེ་འདྲ་བཤད་ན་ངོ་རེ་ཚ།
404



ཨ་སྟག་བཅས་ཀྱིས་འཁྲུག་ཆེན་བྱས།
དོན་ཡིན་ལུགས་འདྲ་མ་འདི་འདྲ་ཡོད་ཟེར་ཏེ་ཤན་པའི་འབྲས་ཐུང་དགྲ་བོའི་་་་་
སྲོག་གཅོད་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཧོར་ཨ་ཡན་རྒྱལ་པོའི་དགྲ་ལྷ་མཁྱེན། །མི་ཡན་རྒྱལ་པོའི་ཟོ་དོར་མཁྱེན། །ཤན་
པའི་ཅོག་ལ་མཚལ་རྩེ་མཁྱེན། །མགར་བའི་ཐེལ་མོ་སྤུན་གསུམ་མཁྱེན། །ལྷ་དེ་
བའི་ཡན་ལ་འདི་མཁྱེན་མེད། །ས་འདིའི་ས་ངོ་མ་ཤེས་ན། །མིག་མཐོང་མེད་དེ་
རྣ་ཐོས་ལ། །བྱང་གི་དྲེལ་ལ་དཀར་མོ་ཟེར། །མིག་མཐོང་ལག་ཟིན་དེ་རིང་ཡིན།།
དེ་ནས་བྱང་བློན་རྟ་དམར་སྐྱ། །ང་ཕ་ཡུལ་ཨ་ཆེན་ཧོར་ནས་ཡིན། །སྡིག་པ་ར་
ཙའི་རྒྱལ་བརྒྱུད་ཡིན། །ཕུ་ལུང་རྡོ་རྗེའི་བྲག་སྟེང་ནས། །མཛོ་མོ་རུ་རྫོང་མཁར་
ནང་ནས། །ངུ་རུ་ཧོར་གྱི་རྒྱལ་པོ་ལ། །སྡིག་སྤྱོད་ཤན་པ་རྒྱལ་པོ་ཟེར། །དེང་
སང་ཡ་གཟི་མཁར་ནང་ནས། །ཧོར་ཨ་ཆེན་རྒྱལ་པོ་རྨེ་རུ་རྩེ། །ཧོར་སྡེ་དམར་
ནག་བཅུ་གཉིས་དེའི། །མངའ་བདག་བྱས་ན་ང་རང་ཡིན། །གེ་སར་རྒྱལ་པོའི་
བློན་པོ་ཡིན། །ལྷ་སྲས་དགྲ་ལྷའི་སྒེར་བློན་ཡིན། །ཤར་སྒོ་སྲུང་བའི་དཔའ་བོ་
ཡིན། །སྣང་བ་དགྲ་ཡི་གཉའ་ནོན་ཡིན། །དེ་ནས་ཉོན་དང་འདྲ་མ་ཡོད། །རི་
རབ་མགོ་ཡི་ཁྱུང་ཆེན་དེ། །གཤོག་ཐོག་མང་ཡང་འགྲན་ཟླ་བྲལ། །དགུང་སྔོན་
འགྲིམ་ལུགས་ཁ་ཁ་རེད། །གངས་ཀྱི་སེང་གེ་དཀར་མོ་དེ། །སྡེར་ཐོག་མང་ཡང་
འགྲན་ཟླ་བྲལ། །མཆོངས་པའི་རྩལ་ཤུགས་ཁ་ཁ་རེད། །རྒྱ་མཚོའི་ཆུ་སྲིན་དར་
མ་དེ། །ཆུ་གནས་མང་ཡང་དོ་ཟླ་མེད། །རྒྱ་མཚོ་རྐྱལ་ལུགས་ཁ་ཁ་ཡིན། །གླིང་
དཀར་དཔའ་རྟུལ་བརྒྱད་ཅུ་དེ། །བྱང་ཕྲུག་ཝ་མོས་དོ་ལེ་མིན། །དགྲ་གདོང་
རྙིང་མ་ཁ་ཁ་ཡིན། །དེ་ནས་ཉོན་དང་དམར་པོ་སྐྱ། །བྱང་ཡུལ་གོ་ར་རྒྱལ་པོ་
དེས། །དང་པོ་ལེ་མེད་རྐུན་འཛུགས་བྱས། །བར་དུ་གླིང་ལ་དམག་སྣ་དྲངས། །
405



གོ་ར་ཚྭ་རྫོང་།
-
-
ཐ་མ་སྟག་གཟིག་ཡུལ་ལ་བབས། །དེ་ལན་མི་སྤྲད་ཀ་མེད་རེད། །གནམ་རྡོ་རང་
གིས་འཕང་ལེ་དེས། །ད་ལོ་རང་མགོ་གཏིབ་རན་རེད། །ན་ནིང་བཙོས་པའི་
ཆང་རྒན་དེས། །ད་ལོ་ཀླད་ཡུ་བསྐོར་རན་རེད། །གནའ་མིའི་གཏམ་ལ་ཨི་འདྲ་
གྲགས། །མཐུན་གཉིས་དཀྲུག་པའི་ལྕེ་དང་གཅིག །གོང་ཐག་ཆད་པའི་སྒ་དང་
གཉིས། །མཐུ་ཁུང་དཀྲུག་པའི་ཤིག་དང་གསུམ། །བྱེད་པོ་རང་གི་སྟེང་དུ་སྨིན། །
དེ་ཨི་གོ་བྱང་བློན་རྟ་དམར་སྐྱ། །དེ་རིང་ཉི་མའི་དཀར་ལམ་ལ། །སྒར་ཤར་
ནས་གཤག་ཅིང་ནུབ་ནས་ཕུད། །བརྒྱ་ཚོ་མང་པོ་མཚོན་ལ་དྲངས། །སྟོང་ཚོ་
མང་པོ་མགོ་ལག་བླངས། །གངས་ཨ་ཡུལ་གངས་ལ་དཀར་མོ་དེ། །རྫུ་འཕྲུལ་
སྟོབས་ཀྱིས་སྡིབ་འོག་བཏང་། །དམག་སྒར་ཁྲ་མོ་ཡུ་མེད་བྱས། །ཡིན་ན་གླིང་
དཀར་དེ་འདྲ་ཡིན། །ད་ལྟ་ཁྱོད་དང་ང་རང་གཉིས། །མཚོན་ཆའི་སོ་དང་
དཔའ་བོའི་སྟོབས། །རྩལ་ལྡན་སུ་རེད་རིམ་གྱིས་ལྟ། །དོ་དགོང་ཉི་མའི་ཕྱིར་
ཡོལ་ལ། །བྱང་སྒར་ཁྲ་མོ་ཡུ་མེད་བྱེད། །སང་ཉིན་བྱང་ཡུལ་དབང་དུ་བསྡུ། །
གོ་ར་རྒྱལ་པོ་ཁྲི་བཙན་དེ། །ཐག་ནག་ཤར་རེ་བཙོན་ལ་བཟུང་། །རང་ཤ་རང་
ཁྲག་ལྟོ་ལ་སྟེར། །གཏམ་བཟང་ན་རྟ་བཏག་ཁྱི་བསྐོལ་བཞག །ངན་ན་ཕུ་ནུས་
མདའ་འབེན་བཞག །གཡུ་འབྲུག་མགོ་བྱས་སྟག་རིའི་དཔུང་། །དར་མ་མཚོན་
གྱི་ཡ་ལིང་འཕེན། །བྱང་ཡུལ་གླིང་དཀར་འབངས་ལ་བཙུད། །ཆོས་མེད་བདུད་
ཡུལ་ཆོས་ར་བཙུག །གཏེར་གཡང་བཅུད་གསུམ་གླིང་གིས་འབེབས། །མ་བྱས་
ཉི་མའི་ཕྱིན་ཆད་ལ། །རང་གར་བཞག་ན་རོ་དང་འདྲ། །གོ་ན་རྣ་བའི་བདུད་
རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཤིང་རྟ་ཁ་དཀྲུག་སྟེ་མཆོངས་པས་ཁོ་ཡང་ཕྱི་ཆད་་་་
མེད་པར་བྱ་ལྕགས་ཁྲ་འཛུམ་པ་ལྟར་བཅར་ཚར་ཞིང་རལ་འགྲན་ཐུང་ཙམ་བྱས་་་
406



ཨ་སྟག་བཅས་ཀྱིས་འཁྲུག་ཆེན་བྱས།
་་
ཀྱང་དབྱེར་མ་ཆོད་པས་ཤན་པའི་དཔུང་རོགས་ཐང་དཀར་རྩེ་རྒོད་དང་རི་ཕའི་
ཨ་རྒྱལ་གཉིས་ནས་གཡས་གཡོན་ནས་གྲི་རེ་བཏབ་ཀྱང་མ་ཆོད་ཁོས་རྔམ་སྟབས་་་
ཀྱིས་གྲི་རེ་རེ་བཏབ་བྱུང་བས། རི་ཕའི་ཨ་རྒྱལ་གྱི་ཕྲག་པ་ནས་ནུ་མ་བར་གཤག་
སྟེ་རྟ་ལས་ལྷུང་། གནམ་ལྷའི་རྟ་ཡི་རྣ་བར་ཐེབས་པས་ཐལ་བ་ཕྱུར་རེ་འགྱེལ། །
དེ་ནས་ཤན་པ་ང་རྒྱལ་རབ་ཏུ་འཁྲུགས་ཏེ་རལ་གྲི་དུག་རལ་འབར་བ་དེའི་རྩེ་མོ་་་
ནས་དགྲ་ལྷའི་སྤུ་གྲི་གྲུ་གང་ཙམ་འཕར་ཞིང་ཡེ་ཤེས་ཀྱི་རང་མེ་གཡག་རྔ་ཙམ་་་་
དམར་འུར་གྱིས་འབར་བ་ལན་གཅིག་བཏབ་པས་བཙན་རྗེ་བཙན་དམར་ཁ་ཤོ་་་
དེ་འདུལ་བའི་དུས་ལ་བབ་སྟེ་སྐེ་ལ་ཐེབས་པས་མགོ་རྨོག་བཅས་ཐང་དུ་འཕང་་་་
ཡང་ཁོ་ངར་ཆེན་གྱིས་རེ་ཞིག་མགོ་མེད་ཀྱི་རོ་དེ་རྟ་ལས་མ་ལྷུང་བར་གྲི་རེ་གཉིས་་
ཤིག་གཡུག་པའི་ཚུལ་གྱིས་ལན་རེ་གཉིས་ཤིག་བྱས་ཏེ་ཕར་ཙམ་རྟ་ལས་མ་ལྷུང་་་་་
བར་སྒུར་སྒུར་གྱིས་འགྲོ་བ་ལྟར་གྱིས་རྟ་ལས་ལྷུང༌། དེ་དང་དུས་མཚུངས་ཨ་
སྟག་ཀླུ་མོ་དེ་རྔམ་ཞིང་ཁྲོས་པའི་གཟུགས་ཀྱིས་བདུད་མོ་ཁྲོས་པའི་ཉམས་བཅས་་་
སྔོ་ནག་འཇིགས་སུ་རུང་བ་མིག་སྐར་རྒྱན་ལྟར་དམར་ལ་བསྒྲད་པ་མཆེ་བའི་རྩེ་་་་
ནས་ཁྲག་འཛག་པ་མི་སྡུག་པའི་གཟུགས་ཀྱི་རྟ་ཁ་བཏང་ཞིང་བྱང་དམག་ལྔ་བཅུ་་
ཙམ་མཚོན་ལ་དྲངས་པས་སྟག་རི་སེང་སྟོད་སྟག་རྒྱལ་གྲགས་པ་དེས་ངར་བའི་སྒོ་
ནས་བདུད་དམག་བཅུ་ཙམ་རལ་གྲིའི་ངར་ལ་དྲངས་ཏེ་གདོང་དུ་བྱུང་བར་གླུ་་་་་
ལེན་སོགས་ཅི་ཡང་མེད་པར་ཀླུ་མོ་དང་རལ་འགྲན་བྱས་པས་གྲི་ལན་གསུམ་པའི་
ཐོག་དཔའ་མོའི་རལ་གྲི་ཤང་ནག་གི་རྩེ་མོ་ནས་མེ་ཐོ་གང་ཙམ་ཤར་རེ་བྱུང་བ་་་
དང་གཅིག་བཏབ་པ་ཁོའི་སྤྱི་བོ་ལ་ཐེབས་པས་ཁག་གཉིས་སུ་གཤག་སྟེ་སྒ་ཡི་སྔ་་་་
རུ་ཡང་གྱི་ཤེད་ཆེ་བ་ཙམ་བཏང་སྟེ་བསད། དུང་སྐྱོང་དང་སྟག་རི་ཀླུ་བཟང་
གཉིས་གདོང་འཕྲད་པར་དང་པོ་མདའ་འགྲན་བྱས་ཀྱང་ཕམ་རྒྱལ་མ་བྱུང་། དེ་
407



གོ་ར་ཚྭ་རྫོང་།
ནས་མདུང་འགྲན་ཇ་ཡུན་ཙམ་བྱས་ཀྱང་དབྱེར་མ་ཆོད་པས། སོ་སོའི་གྲི་ཤུབས་
ནས་ཕྱུང་སྟེ་ལན་གསུམ་རེ་འདེབས་རེས་བྱས་པར་དུང་སྐྱོང་གིས་གྲི་གཅིག་་་་་་་
བཏབ་པས། ཁོའི་ཕྲག་པ་ནས་མཆན་འོག་བར་གཤག་སྟེ་རྟ་ལས་ལྷུང་། རྨེ་རུ་
དང་ཐང་དཀར་རྩེ་རྒོད་གཉིས་ནས་བྱང་དམག་བརྒྱད་ཅུ་ཙམ་མཚོན་ལ་དྲངས་་་་
ཤིང་འགྲོ་བའི་དུས་སུ། སྟག་རི་ཀླུ་ལྷ་འཇིགས་མེད་དེས་གླིང་དམག་དགུ་ཙམ་
རལ་གྲིའི་ངར་ལ་དྲངས་ནས། ཐང་དཀར་རྩེ་རྒོད་ཀྱི་སྟེང་དུ་མཆོངས་ཤིང་རལ་
འགྲན་མང་པོ་བྱས་ཀྱང་དབྱེར་མ་ཆོད་པར་རྨེ་རུ་དམར་པོ་ཡང་དེར་ཕྱིན་ཏེ་ཁོང་
གསུམ་རལ་གྲི་འདེབས་རེས་ཇ་ཡུན་ཙམ་བྱས་ཀྱང་དབྱེར་མ་ཆོད་པས་དཔའ་་་་་
རྟུལ་གཉིས་ནས་རལ་གྲི་ཤུབས་ལ་བཙུད་དེ་ཁོའི་ལག་གཡས་གཡོན་ནས་བསྡུས་་་
ཏེ་རྟ་ལས་ཕོབ་ཅིང༌། ཕར་ཚུར་དཔུང་འཛིང་ཇ་ཡུན་ཙམ་བྱས་མཐར། ཁོང་
གཉིས་ནས་གྲི་དང་རྡོ་བཅས་ཀྱིས་བརྡུངས་ནས་བསད་ཐུབ་ཙམ་གྱིས་མགོ་འཕྲུ་་་
བླངས་ཤིང་། རྟ་ལ་ཞོན་ནས་བྱང་དམག་ཁ་ཤས་བསད་པ་དང་གླིང་དམག་
རྣམས་དཔའ་ཁ་རན་ཚོད་ཀྱིས་སྒར་ཕྱིར་བུད་ཅིང་རང་སྒར་ལ་ལོགས་ཏེ་སོང་བ་་
བྱང་དཔུང་ནས་ར་མདའ་འགྲོ་བའི་སྤོབས་པ་མ་ཤར་ཅིང་། དམག་དཔོན་
བཙན་རྒྱལ་ཤོར་བ་ལ་འགྱོད་ཙུག་ཙུག་གིས་གནས་ཏེ། བྱང་ཡུལ་རྒྱལ་བློན་གྱི་
དྲུང་དུ་བྱུས་ཉེས་བྱུང་ལུགས་ཞུ་བའི་བང་མི་བཏང་སྟེ་གནས། དེ་ཡི་དུས་སུ་
བྱང་ཡུལ་དུ་བང་མི་འབྱོར་བ་དང་། གངས་ལ་གོང་གི་གཟའ་བདུད་དཔོན་
གཡོག་རྣམས་ཀྱང་འབྱོར་ནས་ཕྱོགས་གཉིས་ཀྱིས་དམག་ཉེས་དང་སྙིབ་འོག་འགྲོ་་
ལུགས་བཅས་ཞུས་པས། བྱང་ཡུལ་རྒྱལ་པོ་ཐུགས་འཁྲུགས་པའི་ངང་ནས་གླུ་
འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
408



ཨ་སྟག་བཅས་ཀྱིས་འཁྲུག་ཆེན་བྱས།
དགུང་སྔོན་མཐོན་མཐིང་རྒྱལ་མོའི་གུར། །ཉི་ཟླ་འབར་བའི་གཞལ་ཡས་ནས། །
ལྷ་དབང་ཁྲོས་པ་འབར་བ་དབང་། །རྒྱལ་པོའི་སྐྱིད་སྡུག་ཨི་གཟིགས་དོ། །
གཟིགས་ན་མགོན་སྐྱོབ་མ་གཡེལ་མཛོད། །བར་སྣང་ཡངས་པའི་མཁའ་ཀློང་
ནས། །སྒོ་སྲུང་ཧ་བ་བཙན་རྒོད་རྒྱལ། །དགོངས་པ་ག་རུ་ཡེངས་ནས་ཡོད། །
བྱུས་དང་བརྟན་པའི་རྒྱབ་བརྟེན་མཛོད། །སྲ་བརྟན་རྡོ་རྗེའི་བྲག་རི་ནས། །ཡུལ་
ལྷ་བྲག་དམར་ཟངས་ཡག་དང་། །མགུར་ལྷ་ཤེལ་གུར་དགྲ་རྒོད་བཅས། །དམག་
དང་བུ་རྟའི་ཁ་འཛིན་གྱིས། །ས་འདི་བྱང་ཡུལ་སྐྱིད་པའི་ཡུལ། །རབ་སྟོད་སྟག་
མོའི་རབས་ཁ་རེད། །ང་འདྲ་བྱང་ཡུལ་རྒྱལ་པོ་ལ། །གོ་རའི་ཁྲི་བཙན་འགྲན་
མེད་རྒྱལ། །དེ་སྔ་ཉི་མའི་ཕན་ཆད་ལ། །རང་གནོད་གཞན་ལ་སྐྱེལ་མ་མྱོང་། །
གཞན་དགྲས་བརྙས་ལས་ཁུར་མ་མྱོང་། །གླིང་དཀར་མ་ངན་ཇོ་རུ་དེས། །སྔར་
བྱས་ད་དགྲ་འདི་འདྲ་བྱུང༌། །འོན་ཀྱང་འགྱོད་པ་ཡེ་ནས་མེད། །རང་ཅག་བློན་
འབངས་རྒྱལ་བློན་དཔུང་། །ཕར་བྱས་བྱ་བ་སྤུ་ཙམ་མེད། །ཚུར་དགྲ་ཕར་ལེན་
ལོས་ཀྱང་སྤྲད། །རང་ཁྱིམ་ཞེ་འུ་ཁྱི་ཡིས་སྲུང་། །ཡུལ་དགྲ་བུ་མོ་གོ་མས་འགྲན། །
དེ་འདྲ་གནའ་མིའི་དཔེ་ལ་དར། །ད་ནི་འགྱོད་མེད་དགྲ་ལ་རྒོལ། །ཐ་མ་ཤི་
ཡང་སྔོན་གྱི་ལས། །ཁ་སང་གངས་ལའི་དམག་སྒར་ནས། །སྟོབས་ཆེན་མེ་འཕེན་
འཕྲུལ་འབམ་དེ། །ཉིན་སྲིབ་གཉིས་ལ་རེ་རེ་བཞག །འཕྲུལ་བྱེད་གློག་སྒམ་སྒར་
ལ་བཞག །མ་ཕན་དགྲ་ལ་འདི་བྱས་མེད། །དོན་མེད་སྟོང་པའི་རང་འབར་རྒྱབ།
བྱང་སྒར་ཤུལ་མེད་སྟེང་འོག་ཚུད། །མ་ཟད་དྲེལ་ལའི་དམག་སྒར་དུ། །ཧོར་
ངན་ཤན་པ་གཡུ་ལྷ་གཉིས། །དཔའ་རྟུལ་དཔུང་བཅས་དམག་སྒར་བབས། །
དམག་དཔོན་བཙན་རྗེ་མགོ་བྱས་པའི། །སྟག་རི་ལྔ་དང་བཞི་བརྒྱའི་དམག །
དམར་བསད་ལག་དམར་ཁྲག་ལ་བསྒྲེས། །དེ་བྱས་དེ་ལན་མ་འཕྲད་ན། །དཔའ་
409



གོ་ར་ཚྭ་རྫོང་།
།
བོ་བཏགས་པ་སྟོང་པ་རེད། །སང་ཉིན་ནམ་མཁའ་ལང་བའི་དུས། །མི་སྡོད་
རྒྱལ་པོ་ཐོན་རྒྱུ་ཡིན། །གཡུ་འབྲུག་དགུང་ནས་འགྲིམ་པའི་དུས། །ཐོག་དམར་
མེད་ན་སྟོང་སྒྲ་རེད། །བྲག་དཀར་ཀླད་རྒྱ་བཤིག་རྒྱུ་ཡིན། །བྱ་རྒྱལ་དགུང་ལ་
འཕུར་བའི་དུས། །རྔམ་འཇིགས་མེད་ན་སྟོབས་ལྡན་མིན། །དུག་ཅན་སྐེད་པ་
བསྡུམ་རྒྱུ་ཡིན། །རྒྱལ་པོ་ཇག་ལ་ཆས་པའི་དུས། །དཔའ་རྟགས་མེད་ན་སྟོབས་
ཆེན་མིན། །གླིང་དགྲ་མགོ་ལག་ལེན་རྒྱུ་ཡིན། །གེ་སར་ཨེ་རེད་བལྟ་རྒྱུ་ཡིན། །
དགྲ་འདུལ་ཨེ་རེད་བསྡུར་རྒྱུ་ཡིན། །ཆེ་ན་ཉི་ཟླ་ཐང་ལ་འཕེན། །ཆུང་ན་སྐར་
ཚོགས་གྲལ་ནས་གཏོར། །ལས་ཅི་མ་ཡིན་ལ་སྡོད་རབས་མེད། །ཁྱེད་ཅག་བློན་
པོ་དཔུང་དང་བཅས། །སང་ཉིན་དགྲ་མལ་གསོས་ཏེ་བཞུགས། །ང་རང་ཚུར་ལ་
འཁོར་བའི་དུས། །རང་ཅག་རྒྱལ་བློན་དཔའ་བོའི་དཔུང༌། །ཉིན་རེ་རྟིང་མ་རེ་
རེ་ལེན། །གླིང་དཀར་ཡུ་མེད་མ་བྱས་ན། །བྱང་ཡུལ་དཔའ་བོ་སུ་ལ་བཏགས། །
འདིར་ཚོགས་བློན་འབངས་ཐུགས་ལ་ཞོག །
ཅེས་རྒྱལ་པོ་ནས་ཇག་ལ་འགྲོ་བའི་གླུ་དེ་ལྟར་བླངས་པ་དང་། བློན་པོ་
རྣམས་ནས་བཤོལ་མ་ཕུལ་ཏེ། སང་ཉིན་རྒྱལ་པོ་མི་ཕེབས་པར་འཚལ། གླིང་
དམག་བྱང་ལ་བབས་པ་དང་། དང་པོ་འཕྲུལ་གྱི་སྟོབས་ཀྱིས་གང་ཐུབ་ཀྱི་ལེན་
ཨེ་ཕེར་ལྟ། མ་བྱུང་ན་རང་ཅག་དཔོན་བློན་རྣམས་དཔུང་བསྡེབས་ཀྱིས་ལན་
གང་འབྱོར་བྱེད་པ་ལས་གླིང་དམག་འདི་རྣམས་དཔའ་རྩལ་ཆེ་བ་དང་བྱ་བ་ལམ་
དུ་འགྲོ་བ་ཞིག་རང་ལ་འདུག་པས་རྒྱལ་པོ་གཅིག་པུ་དཔུང་བཤོར་དུ་ག་ལ་ཕེབས།
ངེད་ཅག་བྱུང་ཡུལ་གྱི་འབངས་ཀྱི་ནོར་བུ་ཡིན་པས་གཏོང་བ་ག་ལ་ནུས། དང་
པོ་ངེད་ཅག་བློན་པོའི་ཚོགས་ཀྱིས་རྟིང་མ་གང་ལོན་ལས། རྒྱལ་པོ་ཕེབས་པའི་
སྲོལ་ག་ལ་ཡོད། དེ་བས་ཕོ་བྲང་དབུས་སུ་བཞུགས་སུ་གསོལ། ཞེས་མགྲིན་
410



ཨ་སྟག་བཅས་ཀྱིས་འཁྲུག་ཆེན་བྱས། །
གཅིག་ཏུ་ཞུ་བ་ཕུལ་ནས་ཕྱག་གྱང་འགྱེལ་ལྟར་འཚལ་ཞིང་ཕུལ་པས་བཞུགས་་་་་
ཙམ་བྱུང་ཟེར། ཉི་མ་དེ་ཡི་དུས་སུ་དཔའ་རྟུལ་རྣམས་གླིང་སྒར་ལ་འབྱོར་ཏེ་
རྟིང་མའི་མགོ་འཕྲུ་རྣམས་རྩིས་འབུལ་ཞུས་པས། ལྷ་སྲས་ཡང་ཐུགས་དགྱེས་ཏེ་
དཔའ་རྟུལ་རྣམས་ལ་དཔའ་དར་ཕུན་སུམ་ཚོགས་པ་གནང༌། ཉི་མ་དེ་ཡི་ཕྱི་
ཉིན་ལེགས་ལྡན་དྲག་པོ་ལྕགས་ཀྱི་འཁོར་ལོས་བྱང་གི་སྐར་མ་སྨེ་བདུན་དེ་འཐེན་
པའི་དུས་སུ། སྲས་ཆུང་དགྲ་ལྷའི་འབུམ་སྒར་དེའི་རུ་སྣ་ཨ་ཆེན་ཧོར་གྱིས་དྲངས་
ཏེ་གཤར་ནས་ནམ་གསལ་བ་དང་ལྷན་དུ། དྲེལ་ལ་གོང་གི་བྱང་དམག་གི་གདོང་
དེར་ཆས་ནས། དཔའ་རྟུལ་རྣམས་ཀྱིས་རུ་སྣ་དྲངས་ཏེ་སེར་སྤྲིན་འཁྲིགས་པ་
ལྟར། ཤར་དུ་ཧོར། ལྷོར་འཇང་། ནུབ་ཏུ་བདུད། བྱང་ལྷོ་མོན་བཅས་སོ་སོས་
བསྐོར་ཏེ་ཀི་སྒྲ་གཡུ་འབྲུག་གྲག་གྲག མདའ་མཚོན་སེར་བ་འབེབས་འབེབས།
རྟ་ཞོན་གློག་དམར་འཁྱུག་འཁྱུག རྒྱོབ་སོད་གཤིན་རྗེས་དེད་དེད་བྱས་ཏེ་བྱུང་
བར་བྱང་དམག་མང་པོ་ཆག་ཉིལ་དུ་བཏང་སྟེ་བྱུང་བ་དང་ཕར་ཡང་བྱང་དམག་་
གིས་མདའ་མང་པོ་འཕངས་པས་གླིང་དམག་ཡང་མང་པོ་ཤི་རྨས་བྱུང་བས།
དེར་བྱང་སྒར་དུ་དམག་དཔོན་ཆེ་བ་སུ་ཡང་མེད་ཅིང་སྟག་རི་ལ་དྭགས་དཔལ་་་་་
ལྡན་ཆོས་བཟང་ཟེར་བ་དེའི་བསམ་པ་ད་འདི་ནི་བྱང་དམག་གི་དཔུང་གིས་ནི་་་་
ཐུབ་པ་མི་འདུག་འཐབ་ཀྱང་དཔུང་མི་ཟིན་བྲོས་ཀྱང་ལམ་མི་དབང་། ད་འདི་
རྣམས་ཤི་འདོད་པ་ནི་གཅིག་ཀྱང་མེད། འདི་རྣམས་མགོ་མ་སྒུར་ཀྱང་རང་སྲོག་
ཤོར་བ་ལས་བྱང་ཡུལ་རྒྱལ་པོའི་ཆུས་ལ་ཕན་པ་ནི་མི་ཡོང་། དེ་བས་མགོ་སྒུར་ན་
དྲག གླིང་གེ་སར་ཟེར་བ་དེ་བཅར་ན་བཅར་གྲོགས་ཡོད་པ། ཐུགས་རྗེ་ཆེན་
པོའི་སྤྲུལ་པ། འགྲན་ན་ཡ་བོ་མེད་པ་གདོལ་པ་ཀླུ་ཡི་རྒྱལ་པོ་ལྟ་བུ་ཞིག་ཡོད་པ་
ཐོས། ཐོས་པས་མ་ཚད་པ། སོག་སྟོད་ཉང་ཁྲི་ལྷ་དཀར་དང་། སོག་ཁུ་ཡེ་རྒྱལ་
411



གོ་ར་ཚྭ་རྫོང་།
པོ། ཨ་གྲག་ཉི་མ་བཅས་སྐྱབས་བཅོལ་བ་ལ་ཁེ་ཐོབ་པ་ཡིན་པ་དངོས་གསལ།
ད་ལན་བྱང་ཡུལ་རྒྱལ་པོ་ལ་ངོ་ལོག་བྱས་པ་ནི་མིན་ཅིང་། མགོ་སྒུར་བ་དྲག་
བསམ་སྟེ་སྟག་རི་བ་བློ་བཟང་རབ་རྒྱས་ལ་དེ་བཞིན་ལབ་པས་ཁོང་གཉིས་བསམ་་་
ཕྱོགས་མཐུན་ནས། ཤར་སྒར་ནས་ཐོན་ཏེ། དར་དཀར་པོ་དྲི་མ་དང་བྲལ་བ་རེ་
མདུང་རིང་གི་རྩེ་ཕྱོགས་མཐོན་པོ་ལ་བསྒྲེངས་ཏེ་རྟ་ལས་བབས་ཤིང་ཤར་གྱིས་་་་
བྱུང་བར་ཤན་པ་གཡུ་ལྷ་གཉིས་ནས་དམག་རྣམས་ཨན་ཙམ་འཐེན་པའི་བརྡ་་་་་
སྦྱར་ཏེ་རྟ་ཁ་བཀག་ནས་བཞུགས་པས་ཁོང་གཉིས་ཀྱིས་མགོ་ཡི་རྨོག་ཕུད་དེ།
ཤན་པ་དང་གཡུ་ལྷ་གཉིས་ཀྱི་མདུན་དེར་ཐོན་ནས། གུས་པའི་ཚུལ་གྱིས་མགོ་
གུག་གུག་ལན་གསུམ་བྱས་ཏེ། དར་དཀར་པོ་ཞིག་བླངས་པ་མདུན་དུ་བཞག་
ནས། འོ་ན་གླིང་གི་ལྷ་བློན་གཉིས། ཐུགས་དགོངས་པ་མ་འཁྲུག་ང་ལ་གསོན། །
དོན་ཡིན་ལུགས་ཀྱི་འདྲ་མ་འདི་འདྲ་ཡོད་ཟེར་ཏེ་གླུ་འདི་བླངས་སོ། །
་ ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གླུ་མཆོད་པ་འབུལ་ལོ་བྱང་གི་ལྷ། །སྙན་མོའི་གཏམ་གྱི་སྡེབ་སྦྱོར་གྱིས། །ས་འདི་
བྱང་ཡུལ་ནོར་བུའི་ཡུལ། །དྲེལ་ལ་དཀར་མོའི་ཡང་གོང་རེད། །ང་འདྲ་མཁྱེན་པ་
མ་ཡོད་ན། །བྱང་ཡུལ་དཔུང་གི་རུ་འདྲེན་ལ། །ལ་དྭགས་དཔལ་ལྡན་ཆོས་བཟང་
ཟེར། །དཔའ་ངར་བའི་གྲགས་པ་མ་ཐོབ་ཀྱང་། །ཕོ་རང་མགོ་རང་གི་ཐོན་ཙམ་
ཡིན། །དེ་ནས་གླིང་དམག་རུ་སྣེ་ལ། །མི་དམར་གཤིན་རྗེའི་ཞལ་རས་ཅན། །
སྔོན་པོ་རྔ་མའི་ཐོག་དོམ་ཅན། །ཤན་པ་གཡུ་ལྷ་ཨེ་བོ་ཡིན། །ཡིན་ན་ང་ཡི་གླུ་ལ་
གསོན། །ད་ལོ་བྱང་གླིང་གཡུལ་འཁྲུག་འདི། །རྩ་བ་མེ་སྟག་ཆུང་ངུ་ལ། །རྩོད་པ་
ནགས་རི་བསྲེགས་ནས་ཐལ། །རྩད་པ་བྱོལ་སོང་རྩྭ་རྗེ་ལ། །རྩོད་པ་རྒྱལ་གཉིས་
འཕོང་ནས་ཐུག །སྟག་རོང་དཔོན་ཁྲོ་རྐུན་པོའི་གཙོ། །རྩོད་མེད་བྱང་ཡུལ་རྟ་ལྔ་
412



ཨ་སྟག་བཅས་ཀྱིས་འཁྲུག་ཆེན་བྱས།
བརྐུས། །རྒྱལ་ཆེན་མ་སང་གེ་སར་རྒྱལ། །སྐུ་རི་རབ་བཞིན་དེ་དཔུང་གིས་རྒོལ། །
ཐུགས་རྒྱ་མཚོ་བཞིན་དེ་ལྕམ་པས་དཀྲུག །བྱང་གླིང་གཉིས་དེ་སྡེ་འཁྲུག་བརྒྱབ། །
གནའ་མིའི་དཔེ་ལ་འདི་འདྲ་འགི། །ཉེས་མེད་ཤ་རྒན་འགུག་ལ་ཚུད། །གོ་རྩེ་
སྐྱོན་ཅན་ཉི་མ་འདེ། །བྱས་ཆེན་རྐུན་མས་ཟུར་ནས་བལྟ། །ཁྲིམས་ཁང་ནང་ལ་
ཨ་མཆོད་བཙུད། །ཟེར་བའི་དཔེ་ལྟར་བྱུང་ནས་ཐལ། །དེ་རིང་ཉི་མའི་གདོང་
གང་ལ། །འདིར་ཡོད་བྱང་གི་དམག་མང་དང༌། །གླིང་དཀར་ཁྲ་མོའི་དམག་
དཔུང་བཅས། །ཤི་འདོད་ཡོད་པ་སུ་ཡང་མེད། །མི་མང་ཚེ་ཐར་བྱུང་བས་ན། །
དགེ་བ་དེ་ལས་ཆེ་བ་མེད། །དེ་བས་གླིང་ལ་མགོ་འབུལ་ཞུ། །ཚེ་གཅིག་སྐྱབས་
པའི་བྱང་ཡུལ་རྒྱལ། །མ་དགའ་མགོ་འབུལ་བྱས་པ་མིན། །ད་རུང་ཤི་ཉིན་མ་
གཏོགས་པར། །བྱང་ཡུལ་རྒྱལ་ལ་རྒོལ་བ་དང་། །ཕྱི་བརྗེ་ནང་བཙོང་བྱས་མེད་
ལས། །བྱང་ལ་མི་བྱེད་སྔོན་ཞུས་ཡིན། །དེ་མིན་ཅི་བཅོལ་ལས་ལ་བརྩོན། །རྒྱལ་
བློན་ཐུགས་དང་བསྟུན་པས་ཆོག །ངེད་ཅག་མི་མང་དཔུང་གི་ཚོགས། །སྐྱིད་
སྡུག་རེ་ལྟོས་རྗེ་ལ་ཞུ། །དབུ་འདྲེན་དཔའ་རྟུལ་གཉིས་ལ་ཞུ། །ལས་དགའ་སྡུག་
ཅི་མཛད་གླིང་གིས་མཁྱེན། །འགྱུར་བ་མེད་པའི་དམ་བཅའ་འབུལ། །འབའ་
གན་མནའ་དང་དན་ཐེའུ་བཅས། །གང་དགོས་བསྒྲུབ་པའི་ཁས་ལེན་ཞུ། །ཁྱེད་
དཔའ་རྟུལ་གཉིས་ལ་འོས་པའི་རྟེན། །གསེར་སྲང་གསུམ་གྱི་མཇལ་དར་འབུལ། །
མི་དབང་ལྷ་སྲས་དགྲ་ལྷའི་མདུན། །རྒྱུ་རིན་ཆེན་ནོར་བུ་ཀེ་ཀེ་རུ། །གསེར་
མགུར་མོ་བརྒྱ་ཡི་ཕྱག་རྟེན་འབུལ། །ཆེན་པོ་མིན་ཏེ་འོས་པའི་རྟེན། །རེ་བས་
གུས་པ་མེ་ཏོག་རྫས། །ཆུང་འབུལ་ཆེ་བཞེས་ཐུགས་རྗེས་ཟུངས། །དགོངས་པ་མ་
འཁྲུག་ལྷོད་ཀྱིས་གཟིགས། །དཔའ་རྟུལ་མཆེད་གཉིས་ཐུགས་ལ་ཞོག །གསན་ན་
དྲང་ཐིག་ལྷད་མེད་ཡིན། །མ་གསན་མ་གསུང་ལྷ་བློན་གཉིས། །
413



གོ་ར་ཚྭ་རྫོང་།
-
ཞེས་གླུ་དེ་ལྟར་ཕུལ་ནས་དར་དང་ཀེ་ཀེ་རུ་དང་རྟ་ཁྲབ་འཁོར་གསུམ་་་་་
བཅས་བཀྲོལ་ཏེ་མདུན་དུ་བཞག་པས། དེར་སྡིག་སྤྱོད་ཤན་པ་རྒྱལ་པོ་དེས། འོ་
ན་ཟེར་བ་དངོས་གནས་ཡིན་ན་ལྷ་སྲས་ལ་ཞུ་བ་ཕུལ་ཆོག མིན་ན་གཡོ་འཁྲུལ་
དང་མགོ་བསྐུར་དང་ཕྲ་མའི་རིགས་བྱུང་ཚེ་རྒྱལ་མཆོག་དམ་པ་ལ་མཁྱེན་ལྔའི་་་་་
ཡོན་ཏན་གྱིས་དུས་གསུམ་ས་ལེར་གཟིགས་པས། དམར་བསད་དུ་བཏང་བ་
ལས་མི་ཡོང་བས་དེ་ལུགས་རང་རང་ཅི་ཡོད་རང་བྱས་ལ་རག་ལས་པས་དེ་ལུགས་
བླང་དོར་མ་ནོར་བ་གལ་ཆེ་གསུང་པས། ཁོང་གཉིས་ནས་སྔ་ཚིག་ཕྱི་འགྱུར་མེད་
པའི་མནའ་དང་འབའ་གན་གྱིས་མནན་ཏེ་རེ་ཞིག་ཁོ་རང་གཉིས་ཀྱི་ཞུ་ངོ་ལ་་་་་
བརྟེན་ནས་བྱང་དམག་རྣམས་ལ་ངན་གནོད་སྤུ་ཙམ་མེད་པར་བཞག་སྟེ། གླིང་
གི་འབུམ་སྒར་དེ་གར་བབས་ཏེ་འུར་ཆིལ་ལེར་གནས། དེ་ནས་ཤན་པ་གཡུ་ལྷ་
གཉིས་ནས་ལྷ་སྲས་ལ་ཞུས་པས་དེ་དོན་ལྟར་གནང་སྟེ། ཅི་ཡིན་གྱིས་བྱ་བ་
མཐའ་ལ་བལྟ་བ་ལས་མི་ཤེས་པས་བཟང་ངན་གསལ་ཐོག་རིམ་བཞིན་གང་འོས་་་
གཟིགས་རྒྱུ་མཛད། དེ་ཡི་དུས་སུ་བྱང་ཡུལ་རྒྱལ་པོའི་ཚབ་ལ་མགྱོགས་པའི་རླུང་
ནག་རྗེས་གཅོད་དེ་ཁས་ལེན་བརྒྱ་ཡིས་བསྐོར་ཏེ་ལ་སྲུང་གི་དམག་ལ་དབུ་འཛིན་་་
དང་རྒྱལ་པོའི་ཇག་ཚབ་ཏུ་ཁས་ལེན་བྱས་ཏེ་ཉི་ཤར་ལ་ཐོན་དེ། ཉིན་ཕྱེད་རྟའི་
དུས་དེར་ལ་ཐོག་ལ་ཐོན་ཏེ་བྱང་སྒར་ཤོར་བའི་སྣང་བ་མེད་པར་ཡོང་བའི་སྐབས་
གླིང་གིས་མཐོང་སྟེ་སྒུག་ནས་ཡོད་པར། སྐད་ཅིག་གིས་ཅི་ཆ་མེད་པར་མདའ་
མཚོན་བུ་ཡུག་འཚུབ་འཚུབ། ཀི་སྒྲ་གཡུ་འབྲུག་གྲག་གྲག། རྦབ་རྡོ་སེར་བ་
འབེབས་འབེབས་བྱས་ཏེ་བྱང་དམག་སུམ་ཅུ་ཙམ་བསད་དེ་བྱུང་བར། གླིང་
དམག་གིས་བྱང་དམག་བཅོམ་ཞིང་བསྒུག་ཡོད་པར་ཤེས་ཏེ། དམག་དཔོན་རླུང་
ནག་དེ་ང་རྒྱལ་དྲག་པོ་གློ་བུར་དུ་ལང་ཞིང་མགྱོགས་རྟ་བྲ་ནག་ལྟེ་དཀར་དེ་ཁ་་་
414



ཨ་སྟག་བཅས་ཀྱིས་འཁྲུག་ཆེན་བྱས།
དཀྲུག་སྟེ་ལམ་འཕྲང་བཀག་མ་བཅས་ཀྱི་རྟེན་པའི་རེ་བ་བྲལ་ཏེ། རྣ་བཞི་རླུང་
གི་འཁོར་ལོ་བསྐོར་ཞིང༌། རྗེས་བཞི་མེ་སྟག་ཚུབས་སེ། རྔ་རྔོག་འགྱུར་མ་སྤུངས་
སེ། སྐད་ཅིག་གི་འཕྲང་སྒོར་གླིང་སྒར་གྱི་ནུབ་ཕྱོགས་སུ་མི་རྟ་གཉིས་རླུང་འཚུབ་
པ་ལྟར་ཀྲོང་ངེ་ཐོན་ཏེ། ལྕགས་གཞུ་རི་བོ་འགུག་ཆེན་གྱི་ནང་དུ། ལྕགས་མདའ་
འབར་བ་མེ་ཆེན་དེ་བཞག་ནས། རྟ་ཁ་བགགས་ཡོབ་ཆེན་མནན་ཏེ། མི་
འཇིགས་པའི་ཉམས་བཅས་གླུ་འདི་དྲི་ཟའི་འགུག་ཆེན་ལ་དྲངས་པ་འདི་ལྟར་་་་་
ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཡར་མཁྱེན་དགུང་སྔོན་ཡངས་པ་ནས། །ལྷ་དབང་ཆེན་པོ་འཇིགས་པའི་སྐུ། །
རྒྱལ་པོའི་དབུ་འཕང་དགུང་ལ་བསྟོད། །བར་སྣང་རླུང་ནག་འཚུབ་མའི་དབུས། །
མི་འཇིགས་རྨ་བྱའི་ཁྲི་ཐོག་ནས། །བྱ་ཁྲི་བདུད་པོ་རྔམ་འཇིགས་ཅན། །དམག་
དང་བུ་རྟའི་ཁ་འཛིན་གྱིས། །ཡུལ་ལྷ་བྲག་དམར་ཟངས་ཡག་དང་། །བླ་རི་ཤེལ་
གུར་དཀར་མོ་བཅས། །དེ་རིང་དཔའ་བོའི་སྡོངས་གྲོགས་མཛོད། །མ་ངན་ཇོ་རུ་
ཨར་ལ་གཏོད། །ས་འདི་བྱང་ཡུལ་འདོད་དགུའི་ཡུལ། །དྲེལ་ལ་དཀར་མོའི་ལ་
ཁ་རེད། །ང་འདྲ་ཁྱོད་ཀྱིས་མ་ཤེས་ན། །བྲག་ནག་དགུ་རྫོང་ནང་བཅུད་ལ། །
ནག་པོ་བདུད་ཀྱི་རྗེ་བོ་དེ། །ཕ་ནི་བདུད་ལ་མ་ནི་བཙན། །བདུད་བཙན་བཤོས་
པའི་བུ་རྒྱུད་ལ། །མགྱོགས་པའི་རླུང་ནག་རྗེས་གཅོད་ཟེར། །བྱང་ཡུལ་རྒྱལ་པོའི་
བློན་པོ་ཡིན། །མ་ཐུབ་དགྲ་བོའི་ལྟག་བདུད་ཡིན། །མ་ནུས་གཉེན་གྱི་སྐྱོར་མ་
ཡིན། །དེ་ནས་བྱང་ཡུལ་རྒྱལ་པོ་ལ། །དེ་སྔ་ཉི་མའི་ཕན་ཆོད་ལ། །དགྲ་ལ་ཐོག་
རྒྱག་བྱེད་མི་མེད། །གྱོད་ལ་སྒོ་སྐྱེལ་བྱེད་མི་མེད། །ཁྱོད་གླིང་དཀར་མ་ངན་ཇོ་
རུ་མས། །མ་བྱས་མེད་པ་བྱང་ལ་བྱས། །དགོས་པའི་རྩ་བ་ཅི་ལ་རེད། །ཆག་
415



གོ་ར་ཚྭ་རྫོང་།
སྒོས་རྒྱབ་ནས་དེད་ལེ་རེད། །ལས་རླུང་སྟུན་ནས་བསུས་ལེ་རེད། །དགུང་ལ་
འགྲིམ་པའི་གཡུ་འབྲུག་དེ། །ཐོག་དམར་ཡོང་བསམ་སྣང་བ་མཐོ། །སྔོན་མོའི་
ཆབ་ལ་འགྲིམ་ལེ་མིན། །ཁྱུང་ཆེན་འཕུར་རྩལ་མཁའ་ལ་ངོམ། །གཤོག་དྲུག་ཡོད་
བསམ་སྣང་བ་མཐོ། །གསེར་རིའི་གདོང་ལ་འགྲིམ་ལེ་མིན། །འདོ་ཆེན་རྟ་ཕོ་
ཐང་ལ་རྒྱུགས། །བང་རྩལ་ཡོད་བསམ་སྣང་བ་མཐོ། །འཁྱག་དཀར་སྟེང་ལ་འགྲོ་
ལེ་མིན། །གླིང་དཀར་དཔའ་རྟུལ་དཔུང་པ་ངོམ། །དཔའ་རྩལ་ཆེ་བསམ་བྱང་ལ་
རྒོལ། །རླུང་ནག་གདོང་ལ་འགྲོ་ལེ་མིན། །དེ་ནས་གླིང་དཀར་གྲུ་སྒར་ནས། །མ་
ངན་ཇོ་རུ་གདོང་ལ་ཤོག །དཔའ་རྩལ་ཅི་འདུག་ད་རེས་ལྟ། །དགྲ་ལྷ་ཡོད་ན་མ་
བཟུར་ཤོག །ཕོ་ང་འདྲའི་གདོང་ལ་མ་ཡོང་ན། །ཤི་ལེ་དེ་དང་ཁྱད་པར་མེད། །
རྒྱ་ཚ་ཤི་བའི་ཤ་ནས་ཟོ། །རོང་ཚ་བུ་ཡི་ཁྲག་ནས་འཐུང་། །དེ་བར་ཨ་ཕོས་
བསྒུག་ནས་འདུག །མ་བྱུང་སྒར་ཆུང་གཏོར་རྒྱུ་ཡིན། །གོ་ན་རྣ་བའི་བུ་རམ་
གྱིས། ། མ་གོ་གླུ་ལ་འདྲ་མ་མེད། །
ཅེས་ཟེར་ཞིང་ཨན་ཙམ་ལྷོད་པས། དཔའ་མོ་ཨ་སྟག་ཀླུ་མོ། བདུད་བློན་
རུ་ཏྲ་དཔའ་བོ། རྐྱང་བཟའ་ལྷ་མོ་ལྡེམ་ལྡེམ་བཅས་གཅིག་ཤོར་གཉིས་ཤོར་གྱིས་
གདོང་དུ་བུད་དེ་བྱུང་བས། དཔའ་མོ་ཨ་སྟག་ཀླུ་མོ་དེས་ངར་བའི་ངང་ནས་
མདའ་སྟོང་སྤྲད་ཅིང་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
གནས་དུར་ཁྲོད་བརྒྱད་ཀྱི་གཞལ་ཡས་ནས། །མ་ཡུམ་ཆེན་ཤེས་རབ་ཕར་ཕྱིན་ལ།
བདག་གུས་པས་ཡིད་ཀྱིས་གསོལ་བ་འདེབས། །སེམས་སྐྱེ་མེད་ཆོས་སྐུར་རྟོགས་
པར་ཤོག །གནས་གར་བཞུགས་ལྷ་ཡི་ཕོ་བྲང་ནས། །མ་ཡུམ་ཆེན་རྡོ་རྗེ་ཕག་མོ་
ལ། །བདག་སྒོ་གསུམ་གུས་པས་ཕྱག་འཚལ་བསྟོད། །ས་འདི་བྱང་ཡུལ་དྲེལ་ལ་
416



་་་་
ཨ་སྟག་བཅས་ཀྱིས་འཁྲུག་ཆེན་བྱས།
གོང་། །གླིང་སྒར་ཁྲ་མོའི་དཔུང་དཀྱིལ་རེད། །ང་འདྲ་བྱང་སྟོད་མུན་པའི་རླུང་།།
ལྕགས་མཁར་ནག་པོའི་ནང་རོལ་ནས། །ཤ་ཟ་ལས་ཀྱི་མཁའ་འགྲོ་མ། །རྩ་ཀུ་
ཤའི་ཨ་སྟག་ཀླུ་མོ་ཟེར། །བདུད་ཁམས་འགྲིམ་པའི་གཤེད་མ་ཡིན། །ལྕགས་
མདའ་སྔོན་མོའི་རྩེ་ཡ་ཡིན། །ལྕགས་གཞུ་ལེབ་མོའི་འགུག་རོགས་ཡིན། །ལྟོགས་
ན་ཤ་ལ་རྗེན་ཟ་བྱེད། །སྐོམ་ན་ཁྲག་ལ་དྲོད་མོ་འཐུང་། །གསོད་རྒྱུ་སྡིག་ལ་རྔམ་
རྔམ་བྱས། །མི་ཚེ་དམག་གི་ལས་ལ་བརྩོན། །འཁོར་གསུམ་ལུས་དང་འབྲལ་མེད་
བྱས། །འདོ་བ་སྒ་དང་འབྲལ་མེད་བྱས། །གེ་སར་རྒྱལ་པོའི་བློན་པོ་ཡིན། །རྒྱལ་
ཁབ་བཅུ་དེ་ཁ་དག་བཏང་། །གླིང་དཀར་ཁྲ་མོའི་འབངས་ལ་བཀོད། །དམ་པ་
ཆོས་ཀྱིས་ཁྱབ་པར་བྱས། །དཀར་ཕྱོགས་དགེ་བའི་ཉི་མ་ཤར། །ནག་ཕྱོགས་མིང་
མེད་རྡུལ་དུ་བརླག །དགེ་བཅུའི་ཁྲིམས་ཀྱི་ཉི་མ་ཤར། །ཡིན་ན་གླིང་དཀར་དེ་
འདྲ་ཡིན། །དེ་ནས་ཧམ་ཆེན་བྱང་གི་བུ། །རླུང་ནག་རྗེས་གཅོད་ཡིན་པས་ཟེར། །
འདོ་བའི་བང་བཏང་ཤ་ར་ར། །གླུ་ལེན་ཧམ་གཏམ་ཆེན་པོ་མ། །ཧམ་པས་
བསམ་པ་དྲུད་ལེ་ཁྱོད། །ཆག་སྒོའི་བྱོལ་གྱིས་དེད་ལེའི་བུ། །ཁྱོད་འདྲས་ཡ་བོ་
ཡོང་ས་མེད། །གླིང་དཀར་གེ་སར་རྒྱལ་པོ་དེ། །རིགས་གསུམ་མགོན་པོའི་རྣམ་
འཕྲུལ་ཡིན། །བདུད་རིགས་བསྒྲལ་བའི་ཕོ་ཉ་རེད། །རྫོང་ཆེན་བཅོ་བརྒྱད་
མངའ་བདག་རེད། །དམར་ཆུང་ཝ་མོའི་བཅར་འབོད་དེས། །དམར་ཡག་སྟག་
གི་དཔའ་རྩལ་དཀྲུག །ཁྱི་ནག་དོམ་བུའི་ངུ་ཟུག་དེས། །རི་བཀྲ་གཟིག་གི་མཆོང་
ལམ་བཀག །བྱང་ཡུལ་ཇོག་པའི་དཔུང་ཚོགས་དེས། །རྒྱལ་བཅུའི་དམག་གི་
བགྲོད་ལམ་བཀག །རླུང་ནག་སྡར་མའི་དཔའ་མདོག་དེས། །ཨ་སྟག་ཀླུ་མོའི་
མདའ་ལམ་བཀག །ཁྱོད་ཙམ་འགྲན་པ་ཤ་རེ་ཚ། །གཅན་གཟན་རྒྱལ་པོ་གཡུ་
རལ་ཅན། །སྡེར་ཆགས་ཀུན་གྱིས་མ་འགྲན་ལེའི། །ཁྱི་རྒན་ངར་མས་ཅི་ལ་
417



གོ་ར་ཚྭ་རྫོང་།
་་་་
-
-
འགྲན། །བྱང་གི་འབྲོང་བུ་ར་རྒྱས་དེ། །རུ་ཐོག་ཀུན་གྱིས་མ་འགྲན་པ། །གླང་
རྒན་རུ་ཡི་ག་ནས་འགྲན། །འདོ་ཆེན་རྟ་ཕོའི་བང་འགྲོས་དེ། །མགྱོགས་འགྲོས་
བརྒྱ་ཡིས་མ་ཟིན་ལེ། །བོང་རྒན་སྤར་གྱིས་ག་ལ་ཟིན། །གླིང་དཀར་དཔའ་རྟུལ་
བརྒྱད་ཅུ་དེ། །རྒྱལ་ཁབ་བཅུ་ཡིས་མ་འགྲན་པ། །བྱང་ཡུལ་དཔུང་གིས་ག་ལ་
འགྲན། །དེ་སྔོན་རྟིང་མའི་ལས་ལ་ལྟོས། །གླིང་ལ་ཕྱིན་པའི་འབུམ་དམག་དེ། །
སྡར་མ་སྟོང་ཁྲི་མི་བདུན་འཕྲོ། །གཅིག་མེད་ཁ་དག་གླིང་གིས་བྱས། །དེ་རྒྱབ་
སྟག་གཟིག་ཡུལ་ལ་བབས། །ཕར་འགྲོ་འབུམ་དམག་བཅུ་གཉིས་དེ། །ཚུར་
འཁོར་ཉིས་འབུམ་བྲོས་པས་ཐར། །གངས་ལ་གོང་གི་དམག་དཔུང་དེ། །ཡེ་ཤེས་
གསལ་བའི་མེ་དཔུང་གིས། །སྲིད་གསུམ་གཡོགས་པའི་གངས་རི་བསྙིལ། །སྒར་
གཞིས་ཡུ་མེད་སྙིབ་འོག་བཏང་། །མ་ཟད་དྲེལ་ལའི་དམག་དཔུང་དེ། །སྟག་རི་
དཔའ་བོ་དམར་བསད་བཏང་། །སྒར་ཤུལ་མེད་པར་སྟོང་ལ་བསྒྱུར། །ཡིན་ན་
གླིང་དཀར་དེ་འདྲ་ཡིན། །ད་ལྟ་ཁྱོད་དང་ང་རང་གཉིས། །ཉག་ཕྲན་བཟུང་བ་
འདྲ་འདྲ་ལ། །ཡང་རྐྱེན་སུ་རེད་རིམ་གྱིས་ལྟ། །མདའ་ཉག་ཕྲན་རང་དབང་
ཐོབ་ལེ་ཡིན། །དེ་རིང་ཁྱོད་ལ་ཧོ་མ་ཡ། །ཕྱི་གཟུགས་དྲུག་བྱ་ཁྱིའི་ལྟོ་ལ་སྟེར། །
ནང་དོན་དྲུག་མདའ་མོས་ཧ་ལ་འཕེན། །བར་རྣམ་ཤེས་བར་དོ་འགྲིམ་ལེ་གཅིག།
མ་བྱས་ཀླུ་མོ་མིན་རྟགས་གྱིས། །
ཞེས་གླུ་དེ་ལྟར་བསྐུལ་ཞིང་མདའ་དེ་འཕངས་པས་དགུང་ནས་གཟའ་རྒོད་་་
རྒྱུ་བ་ལྟར་ཁོའི་ཁྲབ་མ་སྟོད་མཚམས་ལ་ཐེབས་ཀྱང་ཁོ་འདུལ་བའི་དུས་ལ་མ་བབ་
པས་ཤུགས་གཟེར་གྱིས་རྟ་ལས་ལྷུང་ལ་ཁད་བྱས་ཀྱང་ཁོ་ང་རྒྱལ་ཆེ་བས་སྙིང་་་་་་
སྟོབས་བསྐྱེད་ཅིང་ཡོ་བ་བསྲངས་ཏེ་མདའ་སྟོང་སྤྲད་ན ས་ཡོད་པ་དེ་འཕངས་་་་་་
པས་དཔའ་མོའི་བྲང་ལ་ཐེབས་པས་གོ་ཁྲབ་ཀྱིས་མ་བརྟན་ཡང་མཚོན་གྱི་་་་་་་
E
，
418



ཨ་སྟག་བཅས་ཀྱིས་འཁྲུག་ཆེན་བྱས།
འཇིགས་པ་མེད་སྟབས་མ་གནོད་ཀྱང་ཤུགས་གཟེར་གྱིས་རྟ་ལས་ལྷུང་བས་ཐམས་
ཅད་ནས་དཔའ་མོ་གྲོངས་སོང་སྙམ་ནས་སྲོག་ལ་འཕང་མེད་ཀྱིས་མཆོངས་ཏེ་་་་་་
རལ་འགྲན་བྱས་པར། ཁོ་ངར་ཆེན་གྱིས་རླུང་གི་སྲོག་གཅོད་རྔམ་པ་དེ་རེ་རེ་
བཞིན་བཏབ་བྱུང་བས། བདུད་བློན་རུ་ཏྲ་དཔའ་བོའི་ཕྲག་གོང་ལ་ཐེབས་པས་
མཆན་འོག་བར་གཤག་སྟེ་འདས། རྨུ་བདུད་ཛྙཱ་ན་ལ་གྲི་རྨས་བྱུང་བས་ཕྱི་ནུར་
བྱས། སྤྱོད་པ་བསམ་འགྲུབ་ནས་རྡོ་ལུག་གི་གྲོད་པ་ཙམ་ཞིག་འཕངས་པས་ཁོ་ལ་
ཐེབས་ཀྱང་མ་གནོད། དེ་ནས་དཔའ་རྟུལ་རྣམས་ཀྱིས་གདོང་བརྟན་པའི་རེ་བ་
བྲལ་ཏེ་ཀི་ཤར་བཏབ་ཅིང་དམར་སྒར་དུ་མཆོངས་ཏེ་བདུད་དམག་དང་དཀར་་་་
ནག་སྡེ་པ་བཅས་ནས་མི་བརྒྱད་ཅུ་ཙམ་མཚོན་ལ་དྲངས་ཏེ་དཀྱིལ་སྒར་དུ་་་་་་་་་
མཆོངས་ནས་བྱུང་བར། དཔའ་ལ། ཤན་པ། རླུང་ལྷ་མགྱོགས་ལྡན་བཅས་
ཀྱིས་གདོང་བླངས་ཤིང་མདའ་མཚོན་སེར་བ་བབས་པ་ལྟར་བྱས་ཀྱང་ཁོ་བདུད་་་་
ཀྱི་བུ་དངོས་ཡིན་པས་ཅི་ཡང་མ་གནོད་ཀྱང་གླིང་སྒར་དམག་དཔུང་ཧྲག་པ་དང་
གཟི་བརྗིད་ཆེ་བ་བཅས་ཀྱིས་དཔུང་མ་ཤོག་ཅིང་གཡོན་སྒར་ལ་རྟ་ཁ་བསྒྱུར་ཏེ། །
འཇང་པ་རྨི་ལི་བཅས་ནས་དམག་སུམ་ཅུ་ཙམ་བཀྲོངས་ཏེ་བྱུང་བས། དུང་སྐྱོང་
དཔོན། ཁུ་བྱུག བེར་ཐུལ། ལྕགས་རྡོའི་སེར་བ་ཡ་མེད། རྨེ་རུ། པད་མཁར་
བཅས་ནས་གདོང་བླངས་ཤིང་འཐབ་པས་ཁོ་ལ་མཚོན་མ་སོང་བར། དེ་ནས་རྨེ་
རུ་དང་བེར་ཐུལ་ལྷ་རྒོད་པད་མཁར་གསུམ་ནས་རལ་གྲི་ཤུབས་ལ་བཙུད་དེ་་་་་་
དཔུང་པ་གཡས་གཡོན་ནས་བསྡུས་ཏེ་དཀྲུག་པས་ཁོའི་ལག་རུབ་དོགས་ཏེ་ཕར་་་་
འགུལ་ཚུར་འགུལ་བྱས་པས་ཤོར་ཏེ་འགྲོ་ཞོར་དམག་བཅུ་ཙམ་གུམ་སྟེ། སླར་
ཡང་རྒྱབ་སྒར་དུ་མཆོངས་ཏེ། གོ་བྲག་གཉིས་ནས་རུ་འདྲེན་གྱི་དཔའ་བོ་གཉིས་
རལ་གྲིས་ངར་ལ་དྲངས་ཤིང༌། དཔའ་ཁ་རན་ཚོད་ཀྱིས་ལོག་ནས་ཡོང་བ་དང་།
419



གོ་ར་ཚྭ་རྫོང་།
བྱང་དམག་ནང་ནས་མི་རྟ་ཉི་ཤུ་རྩ་ལྔ་ཙམ་ཡར་མར་གང་ཡང་གླིང་གིས་མ་་་་་་
བཏང་བར་བཀག་ཡོད་པ་རྣམས་ཁྲིད་དེ་འཕྲང་སྣེ་གླིང་དམག་བརྒྱ་ཙམ་ཡོད་་་་་་
ཀྱང་ཉམས་སྣང་མེད་པར་དཀྱིལ་གཤག་འཕང་སྟེ་མི་རྟ་བཅོ་ལྔ་ཙམ་བསད་ཅིང་
བྱང་ལ་ཤོར་སོང་བས་ཅི་བྱ་མ་བྱུང་། གླིང་དམག་བརྒྱ་ལྷག་ཙམ་ཤོར་འདུག་པ་
རྣམས་ཕུང་པོ་གཡང་ལ་འཕངས། བདུད་བློན་གྱི་གདུང་དེ་སྤུར་སྦྱང་ཡང་དག་
པར་བྱས། བྱང་བློན་རླུང་ནག་གི་དཔའ་རྩལ་ཟེར་ནས་ཧ་ལས་ཏེ་གནས། ཉི་མ་
དེའི་ཕྱི་ཉིན་རྒྱལ་པོའི་ཕྱོགས་ཀྱིས་འབུམ་དམག་རྣམས་ཀྱང་ཉེར་འཚེ་མེད་པར་་་་་
གངས་ལ་བརྒལ་ཏེ་གཤར་ནས། སྤང་ལྗོངས་ན་བའི་གཞུང་ལ་སྒར་བབས། ལྷ་
སྲས་ཀྱི་ཤོག་གི་འབུམ་སྒར་ཡང་གཤར་ཏེ། དྲེལ་ལུང་སུམ་མདོ་ལ་སྒར་བབས། །
མགྱོགས་པའི་རླུང་ནག་དཔོན་གཡོག་ཉེར་དྲུག་པོ་དེ་བྱང་སྒར་ལ་འབྱོར་ཏེ་གླིང་་་
དམག་གིས་བྱང་སྒར་འཇོམས་ལུགས་དང༌། རླུང་ནག་ནས་རྟིང་མ་བླངས་པ་
སོགས་སྐབས་ཞུས་ཕུལ་བས་བྱང་ཡུལ་རྒྱལ་བློན་རྣམས་ཀྱིས་དཔའ་དེ་བྱས་ཀྱི་ངོ་་་
སོ་དགུང་དུ་བསྟོད་དེ་གནང་སྦྱིན་དཔག་ཏུ་མེད་པ་མཛད། བྱང་གི་བློན་པོ་
རྣམས་ནས་རྒྱལ་ཚབ་ཏུ་ཚང་མས་རྟིང་མ་དེ་ལྟ་བུ་ཞིག་ལེན་ཨང་བསམ་པའི་སྣང་
བ་མཐོ་བ་ཞིག་བྱུང་། ཡང་ཉི་མ་དེ་ཡི་ཕྱི་ཉིན་ནམ་གསལ་བའི་དུས་སུ་གླིང་
དམག་གི་རུ་སྣེ་རྡོལ་ཏེ། དམར་སྤུང་སྤུང་། སྔོ་ཆེམ་ཆེམ། ནག་ཁྲིག་ཁྲིག ཁྲ་
ཚུབ་ཚུབ། ཐལ་ཚུབ་ཀྱིས་ཉི་མདངས་སྒྲིབ་པ། ལྡིར་སྒྲས་ས་གཞི་འདར་བ། །
དྲག་པོའི་ཀི་སྒྲ་དང་བཞེད་སྒྲ་བཅས་འུར་འུར་ཤིག་ཤིག་ཡོམ་ཡོམ་ཀྱིས་ལུང་པ་་་་
ཉིན་སྲིབ་མེད་པ་རི་བོའི་འགོ། ཆུ་བོའི་གཞུང་བཅས་བར་མཚམས་མེད་པར་
ལུང་པ་དམག་གིས་གང་ཞིང་བྱུང་བ་དང་། བྱང་ཡུལ་རྒྱལ་བློན་རྣམས་ཀྱིས་
མཐོང་ཡང་ཞེད་པའི་ཉམས་སྣང་མེད་པར་གནས་ཏེ། གླིང་སྒར་བབས་ནས་
420



ཨ་སྟག་བཅས་ཀྱིས་འཁྲུག་ཆེན་བྱས།
སྒར་གྲ་བསྒྲིགས་ཚར་བ་དང་། སྐྱོགས་དང་སྒྲ་དྲིལ་སོགས་ཀྱིས་གཏོར་བའི་
གྲབས་བྱས་ནས་ཡོད་པར། དེ་ནས་གླིང་། (འདི་ནས་རྟེན་འབྲེལ་བཅུ་གཉིས་གནད་
ཅུང་ཙམ་གྱི་སྐྱོན་བྱས་ཏེ་དྭངས་མའི་རྩ་རྣམས་སྒྲིབ་ནས་མི་དྲན་པ་གཅིག་གི་ངང་ཚུལ་ལྟར་་་
ཉིན་གསུམ་བར་ཅི་ཆ་མེད་པར་ཐོམ་མེར་ལུས།） སྒར་བབས་ཏེ་འུར་ཆིལ་ལེར་གནས་
ཤིང་རྒྱལ་པོ་ཆེན་པོའི་གཟིམ་གུར་ཕུབ་སྟེ། དེ་ཡི་དུས་སུ་ཕྱིང་སྔོན་དང་མི་ཆུང་
གཉིས་ལ། ཕྱི་ནང་གི་འགྲིམ་གྲོལ་མེད་པའི་བཀའ་གནང་སྟེ་ཕྱི་ལ་ནམ་མཁའ་
སྟོང་པ། ནང་ལ་སེམས་ཉིད་སྟོང་པ། བར་ལ་རྩ་རླུང་སྟོང་པ། འོག་ལ་ས་གཞི་
སྟོང་པ། སྟོང་གསུམ་གའུ་ཁ་སྦྱོར་གྱི་ནང་དུ་གླིང་དམག་རུ་གཉིས་ཀྱི་འབུམ་སྒར་
དེ་གསེར་སྒོང་མ་ཡིས་རུམ་འདྲ་བྱས་ཏེ་སྲུང་བའི་རྡོ་རྗེའི་རྭ་བའི་གུར་ཁང་དུ་་་་་
བཙུད་ནས་ཡོད་པར། དེ་ཡི་དུས་སུ་གླིང་སྒར་གཉིས་ཀྱི་ཐད་ལ། བྱང་མི་རྣམས་
ཀྱིས་མེ་འཕེན་སྐྱོགས་ཀྱི་འཕྲུལ་མདའ་དེ་བཙུགས་ཤིང་གནམ་ལ་ལེས་དང་ཨང་་་་
གི་ཚད། ས་ལ་འདོམ་དང་གོམ་གྱི་ཚད་བསྒྲིགས་ཏེ། བལྟ་བྱེད་ཤེལ་གྱི་རྒྱང་ཤེལ་
གྱི་ནང་ནས་ཞིབ་ཏུ་དཔྱད་བྱས་ཏེ། སྒྱུ་མི་ཨ་མགོ་བྷ་རྡོར་དང་འཕྲུལ་རྩེ་གཉིས་
ཀྱིས་སྟོབས་ཀྱི་སྲང་ཐག་ལག་པས་འཇུས་ནས་ལྷ་བསྐུལ་བདེན་བརྡར་གྱི་ངང་་་་་་
ནས་འཕྱོ་ཡ་ཞེས་པའི་སྒྲ་བཅས་གློག་ལྕེའི་འཕྲུལ་ཐག་བཅད་པས་འུར་ལྡིར་གྱི་སྒྲ་་
ཡིས་གནམ་ས་ཉིལ་བ་ལྟ་བུའི་ལྡིར་སྒྲ་དང་འུར་སྒྲ་སྒྲོགས་ཏེ། དུག་རླངས་ཀྱིས་
མུན་པ་འཐིབ་པ་ལྟར་བྱུང་ཡང༌། གླིང་ལྷ་རྣམས་ཀྱིས་མདའ་ཡི་ཁ་ལོ་བསྒྱུར་
བས། སྒར་དཀྱིལ་དུ་མ་ཁེལ་བར། སྒར་གྱི་གཉའ་འོག་གཉིས་ལ་ཐེབས་པས་ས་
སྟེང་འོག་བསྒྱུར་བ་ཙམ་གྱིས་གླིང་གི་རྟ་དྲེལ་ལ་སྐྱོན་ཆ་ཕྲན་བུ་བྱུང་བ་ཙམ་ལས་་་
དམག་ལ་རྒྱལ་པོའི་ཐུགས་རྗེས་ཅི་ཡང་མ་ཐུབ་པས། སླར་ཡང་བཏུད་དེ་འཕེན་
གྲབས་བྱས་ཀྱང་། ཀླུ་རྒྱལ་གཙུག་ན་རིན་ཆེན་གྱི་སྟོབས་ཀྱིས་སྦྱོང་རྣམས་ཀྱིས་
ས
421



གོ་ར་ཚྭ་རྫོང་།
འཕྲུལ་སྒམ་ས་ལ་རེག་པ་དེ་ཉིད་མི་བརྟན་པར་འགྱུར་བས་འོག་ས་བཟུར་བའི་སྟ་
གོན་སོགས་སྒྲོགས་མཁན་གཉིས་ཀྱིས་གང་དགོས་གྲྭ་སྒྲིག་ལས་བཞིན་པའི་སྐབས་་
དེར། རྒྱལ་པོ་ལ་ལྷ་ཡིས་ལུང་བསྟན་ལྟར། འདན་མ། ཤན་པ། གཡུ་ལྷ། །
དུང་སྐྱོང་། དཔའ་མོ། རྨེ་རུ་དྲུག་པོ་དེ། གློག་དམར་འཕྱོ་བ་ལྟར་སྒར་ནས་
ཆས་ཏེ། བྱང་ཆུ་ཡེ་ལ་ཁམ་པའམ། ཡར་ཆབ་གངྒཱ་སོགས་ཅི་ཡང་འབོད་པ་དེ་
སྒྲོ་དྲས་པ་ལྟར་བཅད་ཅིང་ཚུར་རིར་ཐོན་ཏེ། རྒྱལ་པོས་གནང་བའི་ལྷ་མདའ་རེ་
རེ་གཞུ་རྒྱུད་དུ་དྲངས་ཏེ། བཀའ་ཡི་བློན་ཆེན་ཚ་ཞང་འདན་མ་བསམ་འགྲུབ་
དེས་འདོ་བ་རྨ་བྱ་མདངས་ལྡན་གྱི་ཁ་ལུང་འཐེན་ཙམ་བྱས་ཏེ་མདའ་བསྐུལ་གྱི་གླུ་
འདི་ཐ་ལ་དྲུག་འགྱུར་རིང་མོ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་བླ་མ་ཡི་དམ་མཁའ་འགྲོ་གསུམ། །བཀའ་གསོལ་བ་སྙིང་གི་དཀྱིལ་ན་
འདེབས། །བྱིན་རླབས་ཐུགས་རྗེའི་ཀློང་ནས་སྩོལ། །འབྲལ་བ་མེད་པར་བྱིན་
གྱིས་རློབས། །འབྲེལ་ཚད་དོན་དང་ལྡན་པར་ཤོག །ས་འདིའི་ས་ངོ་མ་ཤེས་ན། །
བྱང་ཆུ་ཁམ་པའི་རབས་སོ་ལ། །རབས་སྟོད་སྟག་མོའི་རབས་ཁ་རེད། །ང་འདྲ་
ང་ངོ་མ་ཤེས་ན། །གླིང་དཀར་ནོར་བུའི་ཞིང་ས་ནས། །ཤུག་ར་སྐྱིད་ཀྱི་ཡར་
ནང་ནས། །ཀ་ཕུ་ཡག་གི་མར་ནང་ནས། །ཤུག་རའི་ལྷ་མཁར་རིང་མོ་ནས། །
ཚ་ཞང་འདན་མ་བྱང་ཁྲ་ཟེར། །དགྲ་ཕར་འགྲོའི་སྔོན་མ་བྱེད་པའི་དུས། །བྲག་
དཀར་འཛང་ཐོག་གིས་གཏོར་གཏོར་བྱས། །ནོམ་ཚུར་ལེན་རྗེས་མ་བྱེད་པའི་
དུས། །ཆོས་བསྟན་པའི་སྒོ་མོ་བཙུག་བཙུག་བྱས། །ང་འདན་མ་ཡོད་ན་དེས་
ཆོག་ཟེར། །འདན་མ་མེད་ན་དེས་འཕུང་ཟེར། །དེ་རིང་ཉི་མའི་གདོང་གོང་ལ། །
གླིང་དཀར་ཁྲ་མོའི་ནང་རོལ་ནས། །ངེད་དཔའ་རྟུལ་མི་དྲུག་ཁས་ལེན་བྱས། །
422



ཨ་སྟག་བཅས་ཀྱིས་འཁྲུག་ཆེན་བྱས།
བྱང་ཡུལ་ཝ་མོའི་དམག་སྒར་ལ། །རྟིང་མ་དཔུང་གིས་གཅོད་མི་ཡིན། །གནའ་
མིའི་རྒན་པོའི་ཞལ་རྒྱུན་ལ། །བར་སྣང་གཡུ་འབྲུག་སྔོན་མོ་དེ། །འུར་སྒྲ་ཆེ་བ་
སྟོང་པ་རེད། །དཔྱད་ན་འབྱུང་གཞིའི་ཚ་གྲང་རེད། །དགུང་ལམ་འཇའ་ཚོན་
དཀར་དམར་དེ། །ཟིལ་མདངས་ལེགས་ཀྱང་སྟོང་པ་རེད། །ཉི་སྤྲིན་འཛོམ་པའི་
སྟོང་གཟུགས་རེད། །ས་གཞིར་མེ་འཁོར་སྒྲོགས་མདའ་དེ། །སྐད་སྒྲ་ཆེ་ཡང་སྟོང་
སྒྲ་རེད། །མེ་འཕྲུལ་སྦྱོར་བའི་འུར་སྐད་རེད། །དེ་ནས་ཉོན་དང་བྱང་ཡུལ་རྒྱལ། །
གནམ་འཕུར་བྱ་རིགས་མང་ན་ཡང་། །རླབས་ཆེན་གཙོ་བོ་མཁའ་ལྡིང་རེད། །
འདབ་ཆགས་མང་ཡང་འགྲན་ཟླ་མེད། །བར་སྣང་འགྲིམ་ལུགས་ཁ་ཁ་ཡིན། །ས་
གཞི་སྡེར་ཐོགས་མང་ན་ཡང་། །གཅན་གཟན་གཙོ་བོ་གངས་སེང་རེད། །སྡེར་
བཞི་ངོམ་ལུགས་ཁ་ཁ་ཡིན། །ལྷོ་གླིང་རྒྱལ་ཁབ་མང་ན་ཡང་། །གཡུལ་ལས་རྒྱལ་
བ་གླིང་དཀར་རེད། །རྟིང་མ་ངོམ་ལུགས་ཁ་ཁ་རེད། །བྱང་ཡུལ་ཀླུ་བཙན་མན་
ཆོད་དང༌། །རྨི་ལི་རྒྱལ་པོ་ཡན་ཆོད་ནས། །རྒྱལ་ཁབ་བཅུ་གཅིག་དབང་དུ་
བསྒྱུར། །གཏེར་གཡང་འདྲ་འདྲ་བཅུ་གཅིག་ཕོབ། །དཔའ་བྱང་ལས་ཆེ་བ་མང་
པོ་འགི། །དཔུང་བྱང་ལས་ཧྲག་པ་མང་པོ་འགི། །ལས་དེ་འདྲས་འགྲན་ཡ་མ་
ཟིན་པར། །ཁྱོད་བྱང་མིས་འགྲན་འདོད་ཤ་རེ་ཚ། །སྐྱ་དམར་པོ་སྡིག་གཅོད་
ཤན་པ་རེད། །ཧོར་ཤན་བརྒྱའི་ནང་ནས་དཔའ་རྩལ་རྒོད། །སྐྱ་སྔོན་པོ་འཇང་
ཕྲུག་གཡུ་ལྷ་བུ། །འཇང་བདུད་ཕྲུག་ནང་ནས་ཡེ་རེ་བུད། །སྐྱ་དཀར་པོ་དུང་
སྐྱོང་སྟག་ལྷ་རེད། །མོན་དུག་ཅན་ནང་ནས་ནོར་བུའི་ཏོག །སྐྱ་སེར་པོ་ཨ་སྟག་
ཀླུ་མོ་ཡིན། །བདུད་ནག་ནང་ནས་སྲོག་ལ་རྔམ། །དམར་པོ་གསེར་ལྷའི་རྨེ་རུ་
རེད། །དཔའ་རྨི་ལིའི་ནང་ནས་ཡེ་རེ་བུད། །དེང་མི་དྲུག་དཔུང་པ་ངོམ་རྒྱུ་ཡིན།།
རྟ་དྲུག་བང་ཁ་ཕྱུང་རྒྱུ་ཡིན། །ཐོག་དམར་འདྲ་བའི་མདའ་རེ་འཕེན། །བྲག་
423



གོ་ར་ཚྭ་རྫོང༌།
དམར་འདྲ་བའི་གཞུ་རེ་བཀུག །སྟོབས་ཆེན་དུག་གི་འཕྲུལ་འཁོར་དེ། །ཆག་སེ་
ཐར་རེ་གཏོར་རྒྱུ་ཡིན། །འཕྲུལ་འཕེན་དཔོན་གཡོག་བཅུ་གཉིས་དེ། །མི་གཅིག་
བཏང་ན་རོ་དང་འདྲ། །གླིང་དཀར་ཁྲ་མོའི་ཟོ་དོར་རྣམས། །འདན་མའི་མདའ་
ཡི་ཁ་འཛིན་གྱིས། །འཛམ་གླིང་རྒྱལ་པོ་གེ་སར་རྒྱལ། །ཡེ་ཤེས་སྤྱན་གྱིས་མ་
གཡེལ་གཟིགས། །རྫུ་འཕྲུལ་སྟོབས་ཀྱིས་མདའ་ཁ་བསྒྱུར། །མི་གཙང་དུག་གི་
མཚོན་ཆ་དེ། །ཐལ་བར་རྡུལ་དུ་བརླག་པར་མཛོད། །དཀར་ཕྱོགས་དགེ་བའི་
དཔུང་གཉེར་མཛོད། །ནག་ཕྱོགས་མིང་མེད་རྩ་གཏོར་གྱིས། །ཆོ་ཡ་ཆོ་ཡ་ཀི་
བསྭཱ་ཡ། །ཆབས་གཅིག་དཔའ་རྟུལ་མི་དྲུག་པོས། །ཉག་ཕྲན་མདའ་མོའི་ཁ་ལོ་
བསྒྱུར། །འཕེན་པའི་འབེན་ལ་ད་རེས་བ སྡིག །
ཞེས་འདན་མས་མདའ་བསྐུལ་གྱི་གླུ་དེ་ལྟར་བླངས་ཤིང་དཔའ་རྟུལ་དྲུག་པོ་
དེའི་དཔུང་བསྒྲིགས་ཀྱིས་དཔའ་བོ་ཐོག་འབྲུག་ཁ་སྤྲོད་ཀྱི་མདའ་དྲུག་པོ་དེ་དུས་་་
གཅིག་ལ་ཐོག་འབྲུག་གྲགས་པའི་སྒྲ་བཞིན་འུར་སྒྲ་ཆེམས་སེ་མདའ་གསུམ་གསུམ་
རེ། མེ་སྒྱོགས་འཕྲུལ་འཁོར་ལ་སོ་སོར་དགྲ་ལྷ་ཝེར་མས་མདེལ་སྣེ་དྲངས་ཏེ་
ཐེབས་པས་འཕྲུལ་འཁོར་རྣམས་རིམ་བཞིན་གཏོར་ཏེ་གཅིག་མེད་དུ་བཏང༌། །
དེ་ནས་དཔའ་རྟུལ་དྲུག་པོས། གྲི་བཏོན་ཏེ་གློག་གི་རྣམ་པ་ལྟར་སྟེང་དུ་མཆོངས་
ཏེ། སྒྱུ་མའི་ཨ་འོག་བྷ་རྡོར་དེ་འདན་མ། དཔའ་མོ། ཤན་པ་གསུམ་ནས་གྲི་
རུབ་ཀྱིས་བསད། གཡུ་ལྷ། དུང་སྐྱོང་། རྨེ་རུ་གསུམ་ནས། འཕྲུལ་རྩེ་དེ་དམར་
བསད་བཏང་། ལས་བྱེད་ཀྱི་མི་བཅུ་གཉིས་ཡོད་པ་དྲུག་བསད། དྲུག་མགོ་སྒུར་
པ་ཁྲིད་དེ་འཕྲུལ་ཆས་ལྷག་མ་དང་། གཏོར་ཆོག་ཡོད་པ་ཐམས་ཅད་ཡེ་ཆུ་ནང་
ལ་བཏབ་སྟེ། ཆུ་ཚུར་སྒྲོ་གྲས་པ་ལྟར་བཅད་དེ་གླིང་སྒར་ལ་ཕེབས་པ་དང་མུན་
རུབ་པ་དུས་མཚུངས་བྱུང་། ཉི་མ་དེ་ཡི་ཕྱི་ཉིན་བྱང་ཡུལ་གྱི་དམག་དཔོན་
424



ཨ་སྟག་བཅས་ཀྱིས་འཁྲུག་ཆེན་བྱས།
རྣམས་ཀྱི་གྲོས་ལ། ཁ་སང་སྟོབས་ཆེན་སྐྱོགས་ཀྱིས་གླིང་ལ་གནོད་པ་གང་ཡང་མ་
ཐུབ་ཅིང་། མ་ཟད་འཕྲུལ་མཁན་དཔོན་གཡོག་བཅུ་གཉིས་ཤོར་སོང་། ད་ལེན་
སྒ་དྲིལ་སྒྲོགས་འཕེན་བཏང་ཡང་དེ་འདྲ་ལས་མི་ཡོང་ཟེར། ཅི་དྲག་གི་གྲོས་ལ་
བརྩོན་པའི་སྐབས། བློན་གཡུ་འབྲུག་ནས་ན་རེ། གནའ་མིའི་དཔེ་ལ། བཀའ་
ལ་རྦད་པའི་ཆོས་སྐྱོང་། ལས་ལ་ཟད་པའི་ཕོ་ཉ་ཟེར་བ་ལྟར། དམག་འཁྲུག་གི་
ལག་ཆ་གནད་པོ་ཆེ་ཡིན། རྩ་མེད་བཏང་བ་ལས་ཅི་ཡོད་ལ་རྒྱ་གླིང་དཀར་འདི་
སྟོབས་དང་ལམ་འགྲོ་གཞན་ལས་ཆེ་བ། ལྷ་འདྲེ་སྟོང་གི་དཔུང་སྐྱོར་ཡོད་པ་ཡིན་
འདུག་པས། བྱ་བ་ལམ་དུ་མི་འགྲོ་བ་ཡོང་ཡང་སྲིད། སྒ་དྲིལ་མ་བཏང་ན་ཕྱིས་
སུ་འགྱོད་པ་ཆེ་བའི་རྒྱུ་ལས་མེད་པས་དེ་བས་བཏང་ན་ཨི་འཐད་བློ་གྲོས་མཛོད་་་་
ཟེར། ཐམས་ཅད་ནས་དེ་རང་ཡིན་ཟེར་ནས་གྲོས་ཐག་བཅད། ཉི་མ་དེ་ཡི་ཕྱི་
ཉིན་ཉི་དྲོས་སྦྲུལ་གྱི་དུས་དེར། མགྱོགས་རྟ་དུ་བ་སྒ་དྲིལ་དེ་ལ། སྲ་མོ་ལྕགས་
ཀྱིས་འཕྲུལ་འཁོར་ལ། འབྱུང་བ་མེ་ཆུ་རླུང་གསུམ་སྦྱོར་སྡེབ་སྒམ་ཆུང་དེ་ལ་
འཕྲུལ་ཐག་དང་འཕྲུལ་ལྕེ་རྣམས་སོ་སོར་སྤྲད་དེ། རྡོ་ཞུན་ནག་པོའི་ལྟོ་བཅུད། །
ས་ཆ་སྔོན་མོའི་སྐོམ་རྩི། ས་གློག་དམར་མོའི་རྩ་རྒྱུས་བཅས་རན་ཚོད་ཀྱི་རྫས
དང་བསྡེབས་ཏེ། གནམ་ལྕགས་འཁོར་ལོའི་རྟ་ལ་བསྐྱོན་ནས། འཕྲུལ་འཕེན་མེ་
འབར་འཕྲུལ་ཐག་ལག་གིས་འཇུས་ཏེ། འཁོར་བྱེད་སྟོབས་ཀྱིས་ཁ་ལོས་སྣ་
བསྒྱུར་ཏེ། ཕྱོགས་གཉིས་གླིང་སྒར་སོ་སོའི་ཐད་དུ། འཁོར་བྱེད་འཕང་ལོ་ལྕག་
གུ་བསྒྲིལ་བ་ལྟར། འོད་ཆེམ་ཆེམ། དམར་སྒོར་སྒོར། འུར་ཆིལ་ཆིལ། དུད་པ་
ཕྱུར་ཕྱུར་གྱིས་སྐར་མདའ་ཆད་པ་ལྟར་བྱུང་བ་དེ། དང་པོ་རྒྱལ་པོའི་དམག་སྒར་
གྱི་ནང་དུ་ཐོན་ཏེ། མེ་འཕེན་སྒྲོགས་དེ་གཅིག་རྗེས་གཉིས་མཐུད་ཀྱིས་ལྡིར་སྒྲ་
འབྲུག་གྲག་པ་ལྟར་འཕངས་བྱུང་བས། ས་འདར་བ་ཙམ་གྱིས་དམག་མང་པོ་
425



གོ་ར་ཚྭ་རྫོང་།
ཆག་ཉིལ་དུ་བཏང་བྱུང་བར། སྐབས་དེར་སྒ་སྡེ། སྟག་དམར་སྟོབས་ཆེན་ཉི་
འབུམ་གསུམ་ལྷ་ཡི་ལུང་ལྟར་སྟེང་དུ་མཆོངས་ཏེ། ཕ་བོང་གུར་ཙམ་གསུམ་
སྟོབས་ཀྱིས་གསར་ཏེ་འཕངས་པས་ཤུགས་སྒྲ་དང་ལྷ་ཡི་སྡོངས་གྲོགས་བྱས་ཏེ།
འཁོར་ལོ་འཕང་ལོ་དང་སྒམ་བཅས་སོ་སོར་ཐེབས་པ་གཏོར་ནས་བྱུང་སྐབས། །
འཁོར་དཔོན་ནས་སྒ་དྲིལ་ལ་སྐྱོན་སོང་བ་ཤེས་ཏེ་རང་ཕྱོགས་སུ་ཁ་བསྒྱུར་ཏེ་འགྲོ་
རྩིས་བྱས་ཀྱང་བྱ་རྒོད་དོང་དུ་ཆགས་པ་ལྟར་གཞོག་གཡོ་བ་ལྟར་ཡོམ་ཡོམ་གྱིས་་་་
ཕར་ཙམ་དུ་འགྲེལ་བ་དང་མཉམ་དུ། འདན་མ། ཉི་གྲགས། སྟོབས་ཆེན་
གསུམ་ནས་ལྷ་མདའ་རེ་བརྒྱབ་པས་ནང་འཁོར་དང་མེ་ཆུའི་སྒམ་ཆུང་རྣམས་་་་་
གཏོར་བས་འབྱུང་བ་འཁྲུག་པའི་སྟོབས་ཀྱིས་མེ་འུར་འུར་འབར་ཞིང་བྱུང་བ་་་་་
དང༌། འཕྲུལ་དཔོན་དཔའ་བོ་འཕྲུལ་རྩེ་དཔལ་འབར་དེས། ཨ་འབོ་རུམ་ཐུང་
གི་འཕྲུལ་མདེལ་དྲུག་པ་ཞིག་ལག་ཏུ་ཐོགས་ནས་འཕངས་བྱུང་ཞིང་མདེའུ་སེར་་་་
བ་འབེབས་པ་ལྟར་དཔའ་རྟུལ་རྣམས་ལ་ཐོར་ཐོར་གྱིས་ཐེབས་ཀྱང་སྲུང་བའི་་་་་
སྟོབས་ཀྱིས་མ་གནོད་དམག་ལྔ་དྲུག་ཞིག་བསྒྲིལ་བྱུང་བ་དང༌། དཔའ་རྟུལ་
གསུམ་ནས་ཉེ་བཅར་གྱིས་གྲི་རུབ་བྱས་ཏེ་དམར་བསད་བཏང་ཞིང་། སྒ་དྲིལ་
ཞིག་པོ་ལའང་དགྲ་སྟ་དང་རྡོ་ཡིས་གཏོར་བས་སྒྲ་དྲིལ་གྱི་མགོ་ལ་ནོར་བུ་ཆུ་ཤེལ་་་
དང་རླུང་གི་སྒྲོམ་བུ་གཉིས་ཡོད་པ་གནམ་ལ་ཤོར་སོང་བས་སེམས་ཅན་ལ་ཁ་བ་་་
བུ་ཡུག་གི་གནོད་འཚེ་ཡོད་པ་བྱུང་ཟེར། དེ་ནས་གཏོར་ཆག་རྣམས་ཡེ་ཆུ་ཁམ་
པ་ལ་གཡུག དེ་དང་དུས་མཚུངས་ལྷ་སྲས་ཀྱི་སྒར་ལ་ཡང་། སྒ་དྲིལ་བཏང་བ་
མེ་འཕེན་དུག་མདེལ་སེར་བ་ལྟར་བབས་པས་མི་རྟ་མང་པོ་ཆག་ཉིལ་དུ་བཏང་་་་
བྱུང་བའི་སྐབས། བདུད་བློན་གྱད་པ་བསམ་འགྲུབ། གླང་ཆེན་ནམ་མཁའི་ཐོག་
བཟུང་། ཨ་གྲག་ཉི་མ་གྲགས་པ་བཅས་གསུམ་ནས་རྡོ་ཕ་བོང་སྦྲ་ཙམ་གསུམ་
426



ཨ་སྟག་བཅས་ཀྱིས་འཁྲུག་ཆེན་བྱས།
བཏུས་དེ་བརྒྱབ་པས། འཕྲུལ་ཐག་ཕལ་ཆེར་གཏོར་ཀྱང་། ས་ཆུ་འབྱུང་གློག་
གིས་འཕྲུལ་བྱེད་ལ་སྐྱོན་ཆེར་མ་བྱུང་བས། འཕྲུལ་འཕེན་རྒྱུད་པ་ཐོག་འབྲུག་
དེས་སྙིང་སྟོབས་བསྐྱེད་དེ། སྒར་དུ་ཡར་ཡར་འགྲེལ་ཞིང་མེ་འཕེན་དུག་མདའ་
ཆེ་ཆུང་མང་པོ་འཕངས་ནས་བྱུང་བ། ཤན་པ། གཡུ་ལྷ། དཔའ་མོ། རྨེ་རུ། །
རྔམ་ཆེན་གནམ་ལྷ་བཅས་ནས་མདའ་རེ་འཕངས་པས། འབྱུང་བའི་འཕྲུལ་སྒམ་
བཅས་གཏོར་བ་མ་ཟད། འཕྲུལ་འཕེན་གྱད་པ་བསམ་འགྲུབ་ལ་ཡང་མདའ་
ཐེབས་ཏེ་བསད། དེ་ནས་སྒྲ་དྲིལ་དེ་མཁས་པ་ཨ་ཁུ་རྡོ་རྒན་ནས་གཏོར་བཤིག་
གིས་ས་ཆུ་མེ་རླུང་གི་ནོར་བུའི་རིགས་རྣམས་བླངས་ཏེ། གཏོར་བརླག་སོང་
རིགས་རྣམས་ལྷག་མེད་དུ་དོང་ལ་སྦས་པ། ཆུ་ལ་བཏང་བ། མེ་ལ་བསྲེགས་
བཅས་ཀྱིས་མེད་པར་བཅོལ། དེ་ནས་ཕྱོགས་གཉིས་ནས་སྒ་དྲིལ་གཏོར་ཐུབ་པ་
བཅས་ཀྱི་དགའ་སྤྲོའི་ངང་གནས། བྱང་ཡུལ་རྒྱལ་བློན་རྣམས་ནས་སྒ་དྲིལ་གྱི་
སྟོབས་ཀྱིས་གླིང་སྒར་ལ་གནོད་འཚེ་མ་ཐུབ་པར་ཤེས་ཏེ། ཅི་དྲག་གང་དྲག་ཟེར་
བའི་སྐབས་དེར། མགྱོགས་པའི་རླུང་ནག་རྗེས་གཅོད་དེས་འཁོར་གསུམ་བསྐོར་
ཏེ་རྟ་གོང་ལ་བུད་ཅིང་ཆས་པ་དང་མཉམ་དུ་སྟག་ཤོང་ཨ་ནུ་ཁྲ་རྒོད་དེ་ཡང་་་་་་
མཉམ་ཆས་ཀྱིས་རྒྱལ་པོའི་དམག་སྒར་ལ་གདོང་གཏད་དེ་ཆུ་བོ་ཡེ་ཆུ་ཁམ་པ་དེ་་་་
སྒྲོ་གྲས་པ་ལྟར་བཅད་ཅིང་། རྟ་མི་གཉིས་ནར་གྱིས་བྱུང་ཞིང་། ཤར་སྒར་གྱི་
ཐང་ནས་གྲུ་གུ་སྒྲིལ་བ་ལྟར་སྟག་འདན་གཉིས་ཀྱི་དམག་སྒར་ནང་དུ་མཆོངས་ཏེ། །
ངར་ཆེན་གྱིས་རྟ་དམག་བཅོ་ལྔ་ཙམ་མཚོན་ལ་དྲངས་ནས་བྱུང་བས། འདན་མ། །
ལྷ་རྒོད། ཁྲོ་རྒྱལ་བེར་དམར། བྱ་ཆེན། ཨ་འབྲུག་གཡུ་ཡག་བཅས་ནས་གདོང་
བླངས་ཏེ་འཁྲུག་པས། རླུང་ནག་ནས་རལ་གྲི་རེ་རེ་བཞིན་བཏབ་བྱུང་བར། ཨ་
འབྲུག་གཡུ་ཡག་གཞོག་ཕྱེས་ཏེ་རྟ་ལས་ལྷུང་ཞིང་འདས། དེ་ནས་ལྷ་རྒོད་དང་
427



གོ་ར་ཚྭ་རྫོང་།
འདན་མ་གཉིས་ནས་རླུང་ནག་ལ་མདའ་གྲི་མང་པོ་བཏབ་ཀྱང་ཅི་ཡང་མ་ཐུབ། །
ཚུར་ཡང་གྲི་མང་པོ་བཏབ་བྱུང་ཡང་དཔའ་རྟུལ་གཉིས་ལ་མཚོན་མ་སོང་། དེ་
ནས་ཁོ་ང་རྒྱལ་འཁྲུགས་ཏེ་རལ་གྲི་ཤུབས་ལ་དྲངས་ཏེ། དཔུང་པ་འཕུར་ཞིང་། །
རྟ་ཡི་ཁ་འཐེན་ནས་ངར་གྱི་གད་རྒྱང་གིས་གླུ་འདི་རླུང་ནག་མུན་པའི་འཚུབ་ཆེན་
ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་ཡངས་པའི་མཁའ་ཀློང་ནས། །རྟ་བདུན་དབང་པོའི་ཕོ་བྲང་ནས། །
མི་འཇིགས་འབར་བ་སྟོབས་པོ་ཆེ། །བྱང་ཡུལ་རྒྱལ་པོའི་དཔུང་སྐྱོར་མཛོད། །
བར་སྣང་སྟོང་པའི་གཞལ་ཡས་ནས། །རླུང་ནག་འཚུབ་མའི་གུར་ཁང་ནས། །མི་
འཇིགས་ཧ་བ་བདུད་བཙན་དམག །དམག་དང་བུ་རྟའི་ཁ་འཛིན་མཛོད། །ས་
གཞི་རི་རབ་ཕོ་བྲང་ནས། །གོ་རའི་ཟངས་དམར་བྲག་པ་དང་། །མགུར་ལྷ་ཤེལ་
གུར་དམར་མོ་བཅས། །དེ་རིང་དཔའ་བོའི་དཔུང་སྐྱོར་གྱིས། །ས་འདིའི་ས་ངོ་
མ་ཤེས་ན། །ཨ་རུའི་སེང་ཐང་སུམ་མདོ་ཟེར། །གླིང་དཀར་གྲུ་སྒར་གཞི་དཀྱིལ་
རེད། །ང་འདྲ་ཁྱོད་ཚོས་མ་ཤེས་ན། །བྲག་ནག་དགུ་རྫོང་ནང་བཅུད་ལ། །
མགྱོགས་པའི་རླུང་ནག་རྗེས་གཅོད་ཟེར། །བྱང་གོ་ར་རྒྱལ་པོའི་བློན་པོ་རེད། །
འགྲན་མེད་དཔའ་བོའི་དྭངས་རྩེ་རེད། །གླིང་སྡུག་དགྲ་ལྷའི་འབུམ་སྒར་དེ། །
སེང་ལ་གོང་ནས་ཕྱེད་མེད་གཏོར། །བདུད་བློན་རུ་ཏྲ་དཔའ་བོ་དེ། །མགོ་ཁྲག་
འཕྲོ་ཛར་རེ་ཐང་ལ་བརྡབ། །ཡིན་ན་དཔའ་བོ་དེ་འདྲ་ཡིན། །ད་ལྟ་གདོང་ལེན་
དཔའ་རྟུལ་དྲུག །རེ་རེ་བཞིན་དུ་ཕྱི་ཆད་བྱས། །ངར་ཆེན་མི་སྔོན་རྟ་སེར་སྐྱ། །
རྐང་འོག་ཐལ་བ་འགམ་སྒོས་བྱུང་། །རྟ་ཁྲབ་འཁོར་གསུམ་རོལ་དུ་ཁྲིད། །
དགའ་འོ་བསམ་མམ་སྡུག་གོ་བསམ། །མ་ཚད་གདོང་ལེན་དམར་པོ་སྐྱ། །ཧམ་
428



ཨ་སྟག་བཅས་ཀྱིས་འཁྲུག་ཆེན་བྱས།
པས་བསམ་པ་དྲུད་ལེའི་བུ། །ཆག་སྒོས་རྒྱབ་ནས་དེད་ལེའི་བུ། །དཔའ་ཡང་
འགྲན་རྟིང་མ་སུ་ཆེ་ལྟ། །མདའ་མཚོན་མི་འགྲན་ཁ་ཁར་བཞག །ཛར་སེ་
མཆོངས་ཏེ་དམ་པོ་བཟུང་། །ཡར་གཡུག་དགུང་སྔོན་གནམ་ལ་གཡུག །ཉི་ཟླ་
གཉིས་ལ་ཐད་ལྟས་གྱིས། །ཕར་གཡུག་བར་སྣང་ཁམས་ལ་གཡུག །ཟེར་མ་རླུང་
གི་གྲང་ངར་ལྟོས། །མར་གཡུག་དོག་མོའི་ས་ལ་རྡེབ། །རྡོ་རྗེ་བྲག་གི་སྲ་སྙི་ལྟོས། །
འབྱུང་གཞི་ལུས་ཀྱི་ཕུང་པོ་དེ། །རྐྱལ་པ་ཞོ་ཡིས་གང་འདྲ་བྱེད། །ཀླད་ཁྲག་བར་
སྣང་ཁམས་ལ་གཏོར། །རྣམ་ཤེས་བར་དོའི་ཡུལ་ལ་བཏང༌། །གནམ་ཨ་སྔོན་
མཐོང་བ་ད་ལྟ་ཡིན། །ས་དོག་མོ་འགྲིམ་པ་ད་ལྟ་ཡིན། །བྱང་བློན་རྩལ་ཆེན་ཁ་
རྩེ་ནས། །གླིང་ཕྲུག་ཐར་པ་དགྲ་ལ་བསྒྱུར། །
ཅེས་གླུ་དེ་ལྟར་བླངས་ཤིང་སྟེང་དུ་བྱ་གླག་གཟན་ལ་བཅུམ་པ་ལྟར་་་་་་་་་
མཆོངས་པས། ལྷ་རྒོད་ནས་གླུ་ལེན་དལ་ཁོམ་མ་བྱུང་བར་རྐང་ཤིང་མདུང་གྲི་
ངར་མ་དེ་ལན་གཉིས་བཏབ་པས་མ་ཆོད་པར། ཁོའི་ལག་གཡོན་པས་ཐོང་རྩ་
ནས་བསྡུས་ཏེ་གཡས་པས་ཁྲབ་ཀྱི་རྒྱབ་དར་ནས་བཟུང་ཞིང་རྟ་ལས་ཕྲལ་བ་དང་།
ལྷ་རྒོད་ནས་ཀྱང་དེ་བཞིན་དུ་ཁོ་ལ་འཐམ་ཡང་། ཁོ་རྒྱལ་བ་ལྟར་གྱིས་ལྷ་རྒོད་ས་
ལ་བརྡེབ་ཉེ་བ་ན་བྱ་ཆེན། ཁྲོ་རྒྱལ་བེར་དམར་བཅས་ཁོའི་དཔུང་རྒྱབ་ལ་འཐམ་
སྟེ་དཀྲུག་པས་ཁོས་བྱ་ཆེན་ལ་རྡོག་ཐོ་བརྒྱབ་པས་གན་རྐྱལ་དུ་འཕང་། བེར་
དམར་ལ་ཁུ་ཚུར་བཏབ་པས་དཔུང་ལྷ་འཁྲུག་སྟེ་ཤོར་བ་དང་། ཅི་ཆ་མེད་པར་
རྒྱལ་པོའི་སྤྲུལ་པ་མི་དཀར་རྟ་དཀར་ཅན་ཞིག་གིས་ཁོའི་ཐོང་རྩ་ནས་བསྡུས་ཏེ་་་་
ཕྱག་གཡས་པས་རྡོ་ཨ་དཀར་གཡག་གི་གྲོད་པ་ཙམ་ཞིག་ཁོའི་འགྲམ་པ་ལ་སྐར་མ་
ཤར་བ་ལྟར་ལན་གསུམ་བཏུད་དེ་བརྒྱབ་པས། ཁོས་ལྷ་རྒོད་བཏང་སྟེ་རྒྱལ་པོའི་
སྤྲུལ་པ་དང་ཇ་ཡུན་ཙམ་རྒྱབ་རེས་འ ཐམས་རེས་བྱས་ཀྱང་དབྱེར་མ་ཆོད་པར་ཁོ་་
429



གོ་ར་ཚྭ་རྫོང་།
ཤོར་བ་ལྟར་བྱུང་བས་ཁོས་མི་འདི་ལ་འགྲན་ན་ཐག་ཆོད་པ་ཞིག་མི་ཡོང་། དེ་
བས་སྒར་ལ་མཆོངས་ནས་རྟིང་མ་ལེན་བསམ་སྟེ་གཡོན་སྒར་འབྲིང་རྒྱུད་ཀྱི་སྒར་་་་
དུ་མཆོངས་ཤིང་བར་གླིང་གི་དམག་བཅུ་ཙམ་མཚོན་ལ་དྲངས་ཏེ་བྱུང་བས།
འཇང་སྲས། འབྲུ་མི་དཀར། རྨ་ཉིན་དཔོན། སྟོང་དཔོན་ཨ་གྲག ཁྱུང་ཕྲུག་
རྩེ་རྒྱལ་བཅས་ནས་གདོང་བླངས་ཏེ་མཚོན་སྣ་ཚོགས་ཤིག་བཏབ་ཀྱང་མ་གནོད།
ཁོས་གྲི་བཏབ་པས། ཁྱུང་ཕྲུག་རྩེ་རྒྱལ་བཀྲོངས་ནས། འཇང་སྲས་དང་རལ་
འགྲན་བྱས་པའི་ངང་། རྒྱལ་པོའི་སྤྲུལ་པ་དེས་འཇང་སྲས་ཀྱི་དཔུང་རོགས་བྱས་
ཏེ། གྲི་གསུམ་བཏབ་པས་རྗེས་མ་དེས་ཁོ་ཡི་བླ་སྟེང་དུ་རྩེ་ཤེད་ཀྱིས་ཅུང་ཙམ་
རྨས་པས། ཁོས་མི་འདིའི་ཡ་བོ་མི་ཟིན་པ་འདྲ། མ་ཟད་མཚོན་གཤིན་རྗེའི་རལ་
གྲི་བཏབ་ཀྱང་ཁྲབ་བྱང་གི་རྒྱུན་བུ་ཡང་གནོད་མ་མྱོང་བར་དེ་རིང་རྟིང་མ་རན་་་་
ཚོད་དགོས་བསམས་ཏེ། སོག་སྟོད་ནས་རྟ་དམག་བཅུ་གཉིས་རྒྱུགས་ཞོར་ལ་
བསད་དེ་སྒར་མཐར་བུད་ནས་རང་སྒར་ལ་ལོག དེའི་དུས་སུ། སྟག་ཤོད་ཨ་ནུ་
ཁྲ་རྒོད་དེ་དང་འདན་མ་གཉིས་ཐུག་པས། འདན་མ་ལ་ཁོས་མདའ་གཅིག་
བརྒྱབ་ཀྱང་གནོད་མ་ཐུབ་པར། འདན་མས་མདའ་གཞུ་ལྟོང་སྤྲད་དེ། མདའ་
བསྐུལ་གྱིས་གླུ་འདི་ཐ་ལ་དྲུག་འགྱུར་ལ་དྲངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
སྐྱབས་དཀོན་མཆོག་གསུམ་ལ་ཕྱག་ཀྱང་འཚལ། །དུས་འབྲལ་མེད་སྤྱི་བོའི་རྒྱན་དུ་
བཞུགས། །ཤར་རྒྱ་གར་གདན་ས་གོང་མ་ནས། །མགོན་ཐུགས་རྗེའི་བདག་ཉིད་
ས་ར་ཧ། །གླིང་འདན་མས་གུས་པས་གསོལ་བ་འདེབས། །ས་འདིའི་ས་ངོ་མ་
ཤེས་ན། །གངས་ཨ་རུའི་སེང་ཐང་ཕྱུག་མོ་རེད། །འབུམ་སྒར་ཁྲ་མོའི་ཤར་ཕྱོགས་
རེད། །ང་འདྲ་འདན་ཡུལ་འབྲུ་ཡི་ས། །མཁར་གཡུ་སྒོང་ནོར་བུའི་ནང་བཅུད་དེ།།
430



ཨ་སྟག་བཅས་ཀྱིས་འཁྲུག་ཆེན་བྱས།
མིང་བོས་ན་ཁྲི་གཅེས་འདན་མ་ཟེར། །བོད་རྒྱལ་ཁབ་དགུ་ལ་འབྲུག་ལྟར་གྲགས། །
དཔའ་ཤར་སྒོ་སྲུང་བའི་གྲུབ་ཆེན་རེད། །དེ་ནས་བྱང་བློན་གྲོ་དཀར་སྐྱ། །ཁྱིམ་
བྱ་དེ་ཕོའི་གཤོག་རླབས་དེས། །ནམ་མཁའི་མཐའ་རྒྱ་ཆོད་ལེ་མིན། །དེ་ཆོད་ན་
མཁའ་ལྡིང་ཁྱུང་ཆེན་བཏགས། །སྦལ་ངན་ཅོང་མོ་ལག་ཐུང་མས། །རྒྱ་མཚོའི་
གདེང་ཚད་ལེན་ལེ་མིན། །དེ་ལོན་ན་ལྟོ་དཀར་མིང་དུ་བཏགས། །བྱང་ཡུལ་
དཔའ་མེད་སྡར་མའི་བུས། །གླིང་དཀར་འབུམ་དམག་ཤོག་ལེ་མིན། །དེ་ཤོག་ན་
ལན་མེད་དཔའ་བོ་བཏགས། །རླུང་ནག་མིང་དེ་རླུང་ལ་བསྐུར། །ཝ་རྔ་མ་ཤར་
རེ་རང་སྒོ་འགྲིམ། །བྲོས་པའི་རྐང་རྗེས་བྱང་ལ་གཏད། །ཁ་ཕྱི་ལྟས་མེད་པར་
སྒར་ལ་བྲོས། །ཁྱོད་ཁྲ་ཆུང་མིག་གིས་མ་མཐོང་ངམ། །རི་རབ་མཁའ་ལྡིང་ཁྱུང་
ཆེན་དེ། །ཀླུ་གཉན་འདུལ་བའི་གཤེད་མ་རེད། །བྱ་བྲན་འགྲན་པ་ག་ལ་ནུས། །
གངས་དཀར་སེང་སྒོང་གཡུ་རལ་དེ། །གཅན་གཟན་ཀུན་གྱི་གཙོ་བོ་རེད། །སྡེར་
ཆགས་འགྲན་པ་ག་ལ་ནུས། །གླིང་དཀར་རྒྱལ་པོ་གེ་སར་དེ། །རྒྱལ་ཕྲན་ཀུན་གྱི་
གཤེད་མ་ཡིན། །བྱང་ཡུལ་འགྲན་པ་ག་ལ་ནུས། །ད་ལྟ་གདོང་ལེན་གྲོ་དཀར་སྐྱ། །
ཁྱོད་དང་ང་གཉིས་སྲོག་ལན་སྦྲེལ། །མདའ་གཅིག་མི་འཕེན་ཐོག་གཅིག་འཕེན། །
གཞུ་གཅིག་མི་བཀུག་བྲག་གཅིག་བཀུག །མདའ་ཉག་ཕྲན་བསྡིགས་པའི་འཕྲུལ་
འཁོར་ནས། །མི་ཁྱོད་ཙམ་ཤོར་བ་དགྲ་ལ་བསྒྱུར། །
ཅེས་འདན་མས་མདའ་དེ་འཕངས་པས་ཁོའི་བྲང་ལ་ཐེབས་ཀྱང་འདུལ་་་་་
བའི་བདུད་རིགས་མིན་ཅིང་སྔོན་ལས་སྨོན་ལམ་ལྡན་པ་ཡིན་པས་མདས་མ་ཕུག་་་
ཀྱང་། མདའ་གཟེར་གྱིས་ཁོ་རྟ་ཐོག་ནས་ལྷུང་སྟེ་རེ་ཞིག་དྲན་མེད་དུ་བརྒྱལ་
བས། དེ་ནས་དཔའ་རྟུལ་རྣམས་ཀྱིས་གྲུ་གུ་ལྟར་བསྡམས་ཏེ་སྒར་ལ་ཁྲིད་ཅིང་།
ཁོ་ལ་གཏམ་དྲི་སྐད་ཚོལ་སོགས་ད་ལྟ་བསད་ཀྱང་ཨང་བསམ་པའི་བསྡིགས་མོ་རེ་་
431



གོ་ར་ཚྭ་རྫོང་།
བྱས་ཀྱང་ཞེད་པའི་ཉམས་སྣང་མེད་པར་ཁ་རོག་སྡོད་པ་ལས་བཟང་ངན་གྱི་ཚིག་་་
གཅིག་ཀྱང་མི་བཤད་པར་འདུག དེ་ནས་ཁོ་འདན་ཤོག་ལ་རྩིས་སྤྲད་བྱས་ཏེ་
བཙོན་སྲུང་དང༌། ཟས་ལྟོ་སྤྲད། དེའི་དུས་སུ། བྱང་ཡུལ་གྱི་དམག་སྒར་དུ་གོ་
ར་རྒྱལ་པོ་དཔོན་གཡོག་བརྒྱ་ཙམ་ཕེབས་ཏེ། ཕྱོགས་གཉིས་ཀྱི་དམག་དཔོན་
ཐམས་ཅད་འཛོམས་ནས་ཇ་ཆང་གི་གསོལ་འདྲེན་མང་པོ་ཕུལ་ཞིང་། གླིང་སྒར་
དུ་སྦྱོགས་དང་དུ་བ་སྒ་དྲིལ་བ ཅས་བཏང་ཡང་གནོད་མ་ཐུབ་པའི་རྒྱུ་མཚན་་་་་
རྣམས་ཞིབ་པར་ཞུས་པས། བྱང་རྒྱལ་ཐོག་རྒྱལ་ཁྲི་བཙན་དེ་ང་རྒྱལ་དྲག་པོ་གློ་
བུར་དུ་ལངས་ཏེ་རལ་པའི་གསེབ་ནས་མེ་སྟག་ཐོར་ཐོར་འཕྲོས་ཏེ། འོ་ན་འདིར་
འདུས་བློན་པོ་རྣམས། ད་བར་དཔའ་བོས་དགྲ་ལན་སྤྲད། བསད་བསད་གླིང་
དམག་ཁ་ལོ་བསྒྱུར། སྐུ་འོ་བརྒྱལ་ཆེ་ཡང་སྔོན་གྱི་ལས། ད་ལན་དགྲ་མེད་སྒར་
ལ་བཞུགས། དགྲ་འདྲེ་གླིང་གི་འབུམ་དམག་དེ། འཕྲུལ་དང་སྒྲོགས་ཀྱིས་མ་
ཚུགས་ཀྱང་། །དཔའ་བོས་དཔུང་པ་འགྲན་རྒྱུ་ཡིན། །སྟག་རི་དཔུང་གིས་ལྟད་
མོ་ལྟོས། །ད་ཕྱིན་རེས་མོས་རྙིང་མ་ལོང་། །ཞེས་གསུངས་ཏེ། རྟིང་མ་ལེན་རྒྱུ་
ཡིན་ཚུལ་གྱི་གླུ་ཞིག་ཡོད་ཀྱང་མ་བཀོད། དེ་ནས་འདོ་བ་རླུང་གཤོག་ཤ་ཟན་
ནག་པོ་ལ་སྒ་ཆས་སྤྲད་ཅིང་། བློན་པོ་རྣམས་ནས་བཤོལ་མ་ཐེབས་པའི་རེ་བ་
བྲལ་ཏེ། ཟངས་ཁྲབ་ནག་པོ་འབུམ་རྫོང་ལ། །རིན་ཆེན་སྣ་ལྔའི་རྒྱབ་དར་
བཏགས། །རྨོག་དཀར་རྫ་རི་འགྱིང་ཆེན་ལ། །རིན་ཆེན་ནོར་བུའི་ཏོག་ཅིག་
བརྒྱབ། །རྒོད་འཕྲུ་དམར་པོས་དར་འཕྲུ་བཙུག །གཡས་ཤག་སྲིན་པོ་ཁ་
གདངས་ལ། །དུག་མ་ལན་མེད་དགུ་བཅུ་བཞག །གཡོན་ཤག་སྟག་དོང་ཁྲ་མོ་ལ།
ལྕགས་གཞུ་ཐོག་འབྲུག་ལེབ་ཆེན་བཅུག །རལ་གྲི་སྡིག་པ་ཤ་ཟན་ལ། །གནམ་
ལྕགས་རྡོ་རྗེའི་རྡེབ་ངར་བརྡབ། །མདུང་མོ་ནམ་མཁའ་སྤྲིན་ཕུག་ལ། །བ་དན་
432



ཨ་སྟག་བཅས་ཀྱིས་འཁྲུག་ཆེན་བྱས།
སྲིན་པོའི་རལ་པ་བྱས། །ཞགས་པ་བྱ་འཛིན་གྲུ་ལ་བཀོན་ཅིང་འདོ་བ་རླུང་
གཤོག་ནག་པོའི་གོང་དུ་བུད་དེ་བདུད་ཀྱི་ཕོ་ཉ་ལས་ལ་ཆས་པ་ལྟར་དམག་གཤོར་
ལ་ཆས་པའི་སྐབས། དེ་དང་མཉམ་དུ་མགྱོགས་པའི་རླུང་ནག་རྗེས་གཅོད།
གཟའ་བདུད་མེ་རི་འཁྱུག་ཤེས། བློན་ཆེན་གཡུ་འབྲུག་དགྲ་འདུལ་གསུམ་ཡང་།
རྟ་ལས་ཞོན་ཏེ། བྱང་གི་རྒྱལ་བློན་བཞི་པོ་དེ་ལྷ་སྲས་དགྲ་ལྷའི་འབུམ་སྒར་ལ་
གདོང་གཏད་དེ་བྱུང་བར། སྟག་ཆུང་གོང་གི་སོ་བས་མཐོང་སྟེ་བསང་དུད་
དཀར་པོའི་དུ་བ་བཏང་བས། དགྲ་ཡོད་པར་ཤེས་ཏེ། དཔའ་རྟུལ་རྣམས་གོ་
གྱོན་མཚོན་ཐོགས་ཀྱི་རྟ་ལ་ཞོན་ཏེ་སྒར་ཟུར་དུ་བུད་པ་དང༌། བྱང་རྒྱལ་བློན་
བཞི་ཡང་གླིང་སྒར་གྱི་ཤར་ཕྱོགས་སུ་ཐོན་ཏེ། བྱང་གོ་རའི་ཁྲི་བདུད་ཁྲི་བཙན་
དེས། རྟ་ཁ་བགགས་ཡོབ་ཆེན་མནན་ཏེ། ཡ་ཁོ་རེ་ཁྲེལ་མེད་གླིང་གི་བུ། །ཡུལ་
བྱང་ཡུལ་འགྲིམ་པ་མ་ཉན་གདའ། །ང་ཐོག་བཙན་གླུ་ལ་ཚུར་ཉོན་དང༌། །དོན་
ཡིན་ལུགས་འདྲ་མ་འདི་འདྲ་ཡོད། །ཟེར་ནས་གླུ་འདི་དཔའ་བོའི་ཤ་ཟ་ཁྲག་
འཐུང་གི་ངག་རྟ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་རོལ་པའི་ཁོང་གསེང་ནས། །ཁྲི་གདུགས་ཉི་མའི་གུར་ཁང་ནས། །ཤ་
ཟ་ཁྲག་འཐུང་འབར་བ་ལྷ། །དྲན་པོའི་བཞད་སྒྲ་ཁྲ་ལ་ལ། །ཝེར་མའི་མགྱོགས་
འགྲོས་ཤ་ར་ར། །སྡང་དགྲ་མ་བཞག་ཨར་ལ་གཏོད། །བར་སྣང་ཡངས་པའི་
གཞལ་ཡས་ནས། །རླུང་ནག་འཚུབ་མའི་ཀློང་དཀྱིལ་ནས། །བདུད་བཙན་ཧ་བ་
སྲོག་གི་བདག །དགྲ་ལྷའི་བསྭ་སྒྲ་དི་རི་རི། །དགྲ་ཁྲག་དྲོད་མོ་ཞལ་དུ་གསོལ། །
ས་གཞི་སྲ་བརྟན་བྲག་རི་ནས། །ཡུལ་ལྷ་ཟངས་རི་བྲག་དམར་དང༌། །ཤེལ་གུར་
དཀར་མོ་དགྲ་རྒོད་བཅས། །དེ་རིང་རྒྱལ་པོའི་སྡོངས་གྲོགས་གྱིས། །ཕ་རོལ་བྱང་
433
，
，



-
གོ་ར་ཚྭ་རྫོང་།
མའི་བླ་སྲོག་འཕྲོག །ས་འདི་ས་ངོ་མ་ཤེས་ན། །ཨ་ཡེར་སྤྱང་མོའི་དར་ཐང་རེད།
བྱང་ཡུལ་རྒྱལ་པོའི་ས་ཆ་ཡིན། །གླིང་དཀར་གྲུ་སྒར་ཅི་ལ་བརྒྱབ། །ཡང་དག་
དོན་གྱི་འདྲ་མ་ལ། །གངས་དཀར་སྟོད་ཀྱི་ས་ཆ་ནས། །སེང་གེ་དཀར་མོ་གཡུ་
རལ་ཅན། །མ་མཐོང་རྒྱང་གྲགས་ཆེན་པོ་མ། །བཅར་ན་ཁྱི་རྒན་རལ་པ་ཅན། །
རྩལ་དྲུག་ཅི་འདུག་དེ་རིང་ལྟ། །འོ་ཐང་ཕྱུག་མོའི་འགུགས་མ་དེ། །ད་རེས་མེད་
ན་ཅི་ལ་འགྲན། །རི་རབ་ཆེན་པོའི་ཁོང་སེང་ནས། །ཁྱུང་ཆེན་ཟེར་བའི་གཤོག་
རླབས་ཅན། །མ་མཐོང་རྒྱང་གྲགས་ཆེན་པོ་མ། །བཅར་ན་འདབ་ཆགས་འཕུར་
རྩལ་ཅན། །གཤོག་རྩལ་ཅི་འདུག་ད་རེས་ལྟ། །བར་སྣང་རླུང་གི་སྤུ་གྲི་དེ། །དེ་
རེས་མེད་ན་ཅི་ལ་བསྐོར། །ཙནྡ་ནགས་ཀྱི་གཞི་དཀྱིལ་ནས། །རྒྱ་སྟག་དམར་པོ་
མཆེ་སྡེར་ཅན། །མ་མཐོང་རྒྱང་གྲགས་ཆེན་པོ་མ། །བཅར་ན་ཞི་མི་སྟག་རིས་
ཅན། །མཆོངས་རྩལ་ཅི་འདུག་ད་རེས་ལྟ། །ས་གཞི་ས་མདས་བསྒུག་མ་དེ། །ད་
རེས་མེད་ན་ཅི་ལ་བཞག །གླིང་དཀར་ཡུལ་གྱི་ས་ཆ་ནས། །མ་སང་གེ་སར་རང་
སྣང་ཅན། །མ་མཐོང་རྒྱང་གྲགས་ཆེན་པོ་དེ། །བཅར་ན་དགེ་མེད་ཁྲམ་པའི་བུ། །
དཔའ་རྩལ་ཅི་འདུག་ད་རེས་ལྟ། །གོ་ར་རྒྱལ་པོའི་དཔའ་རྩལ་དེ། །ད་རེས་མེད་
ན་ཅི་ལ་རྒོལ། །དེ་སྔ་ཉི་མ་ཕན་ཆད་ལ། །མ་བྱས་བྱས་པ་ཇོ་རུས་བྱས། །དོན་
མེད་རྟ་དེད་ར་མདའ་ཕབ། །ཉེས་མེད་མི་བསད་ཟས་ནོར་འཕྲོག །བྱང་ཡུལ་
སྟོད་དང་གླིང་དཀར་གཉིས། །སྔ་འདྲེས་མེད་པའི་ད་འཁོན་འདི། །གླིང་དཀར་
ཡུལ་གྱིས་བྱས་ནས་བྱུང་། །མ་ལན་མི་འགྱོད་བྱང་ཡུལ་ཡིན། །ལ་ཁའི་སྤྱང་ཐང་
སྔོན་མོ་དེས། །གཡང་དཀར་ཞིམ་ཤ་ཟ་བསམ་ཀྱང་། །ཁྲ་རིང་འཕྲུལ་འཁོར་ད་
རེས་ཡོད། །རྒྱ་མཚོའི་ཉ་ཆེན་ཡོལ་མོ་དེས། །མཚོ་མཐའ་ཆུ་གནས་ཐུ་བསམ་
ཡང་། །ལྕགས་ཀྱུ་འགུག་མོ་ད་རེས་ཡོད། །གླིང་ཡུལ་མ་ངན་ཇོ་རུ་དེས། །ལེ་
434



ཨ་སྟག་བཅས་ཀྱིས་འཁྲུག་ཆེན་བྱས།
མེད་བྱང་གཏེར་ལེན་བསམ་ཡང་། །ལན་མེད་འཆི་བདག་ད་རེས་ཡོད། །གེ་
སར་ཟེར་བ་གདོང་ལ་བུད། །དགྲ་ལྷ་ཟེར་བ་མ་བཟུར་ཤོག །རྒྱལ་ཕྲན་མ་ནུས་
བཅོམ་བཅོམ་དེ། །གོ་ར་རྒྱལ་ལ་འགྲིམ་ལེ་མིན། །ད་རེས་གདོང་ལ་མ་ཡོང་ན། །
ཕོ་བརྒྱ་འདུས་པའི་གླུ་ལ་སོང་། །རྒྱ་ཚ་ཞལ་དཀར་ཤ་ནས་ཟོ། །གཏམ་གོ་ནས་
ཨེ་བྱུང་གླིང་དཀར་སྡེ། །གོ་ན་རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་
མེད། །
ཅེས་གླུ་དེ་ཙམ་བཏང་བ་ན། གླིང་དཀར་གྱི་དཔའ་རྟུལ་རྣམས་ནས་སུ་
མགྱོགས་གང་མགྱོགས་ཀྱིས་གདོང་དུ་གཅིག་ཤོར་གཉིས་ཤོར་བྱུང་ཞིང༌། ཐོག་
མར་ཧོར་དཔའ་བཟང་ཤན་པ་རྒྱལ་པོ་དེ་རྟ་དམར་ཆུང་གི་གོང་ནས་ཟུར་འདུག་་་
ཅིག་བྱས་ཏེ། གླུ་འདི་ཤན་པའི་འབྲས་ཐུང་དགྲ་བོའི་སྲོག་གཅོད་ལ་དྲངས་པ་
འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
ཨ་ཡན་རྒྱལ་པོའི་དགྲ་ལྷ་དང༌། །མི་ཡན་རྒྱལ་པོའི་ཟོ་དོར་མཁྱེན། །ངང་ཡག་
ཐེལ་མོ་སྤུན་གསུམ་མཁྱེན། །ཤན་པའི་ལྕོག་ལ་མཚལ་རྩེ་མཁྱེན། །མགར་བའི་གླ་
བ་རྐང་གཅིག་མཁྱེན། །ལྷ་དེ་བའི་ཡན་ལ་འདི་མཁྱེན་མེད། །ས་འདིའི་ས་ངོ་མ་
ཤེས་ན། །གངས་ཨ་ཡེར་སྤྱང་མོའི་དར་ཐང་རེད། །ང་འདྲ་ང་ངོ་མ་ཤེས་ན། །
ཨ་ཆེན་ངོམ་ཐང་སྐྱ་མོ་ནས། །ཕུ་ལུང་རྡོ་རྗེའི་བྲག་སྟེང་ནས། །མཛོ་མོ་རུ་རྫོང་
མཁར་ནང་ནས། །ཕ་སྡིག་ར་ཙའི་བུ་བརྒྱུད་ལ། །དུ་རུ་ཧོར་གྱི་ཤན་པ་ཡིན། །
ལྟོགས་ན་མི་ཤ་དམར་པོ་ཟོས། །སྐོམ་ན་མི་ཁྲག་ཧུབ་འཐུང་བྱེད། །བདུད་ནམ་
མཁའ་འགྲིམ་པའི་ཤན་པ་ཡིན། །དེ་ནས་ཚུར་ཆས་ཇག་པའི་མི། །གོ་ར་རྒྱལ་པོ་
ཡིན་པས་ཟེར། །བདེན་ངེས་ཡིན་ནམ་ཀུ་རེ་ཡིན། །དོན་ལ་བདེན་ངེས་ཡིན་
-
-
435



གོ་ར་ཚྭ་རྫོང་།
ལN
པས་ན། །ཤར་སྤང་རིའི་ལོགས་ཀྱི་ཤ་བའི་ཁྱུ། །ཕ་རྔོན་པས་མདའ་རྟགས་
བཞག་པའི་དུས། །དུང་རྭ་ཅན་ཞིག་ལ་ཐང་མེད། །སྐེད་པུ་རུ་རོག་པོའི་གདོང་
ཟུར་ན། །སྙི་གོར་མོས་ལག་ལེབ་བཞག་པའི་དུས། །ཁ་དུང་མཆེ་ཅན་ཞིག་ལ་
ཐང་མེད། །སྒར་དཔུང་ཆེན་ཟུར་གྱི་འཐབ་བར་ནས། །ཕོ་རྒོད་པོའི་མདའ་
རྟགས་བཞག་པ་ལ། །དཔོན་ལས་དབང་ཅན་ཞིག་ལ་ཐང་མེད། །གངས་སྟོད་
སེང་གེ་དཀར་མོ་དེ། །གཡུ་རལ་བསིག་ལུགས་འདྲ་ས་མེད། །བུ་ཡུག་བྱུང་ཡང་
ཉམ་ང་མེད། །ནགས་སྟོད་རྒྱ་སྟག་དམར་པོ་དེ། །འཛུམ་དྲུག་རྒྱས་ལུགས་འདྲ་
ལེ་མིན། །ས་མདའ་བྱུང་ཡང་ཉམ་ང་མེད། །རྒྱ་མཚོའི་ཉ་ཆེན་ཡོལ་མོ་དེས། །
ཆབ་ཀླུང་འགྲིམ་ལུགས་འདྲ་ལེ་མིན། །ལྕགས་ཀྱུ་བྱུང་ཡང་ཉམ་ང་མེད། །གླིང་
དཀར་དཔའ་རྟུལ་ངར་རྒོད་ཅན། །རྩལ་དྲུག་རྙིང་མ་འདྲ་ལེ་མིན། །བྱང་རྒྱལ་
གདོང་ལ་ཉམ་ང་མེད། །དེ་ནས་བྱང་མི་སྐྱ་བཞི་པོ། །གོ་ར་རྒྱལ་པོ་ཡིན་པས་
ཟེར། །ཡིན་རྒྱུའི་བུ་དེ་ཡིན་ལུགས་ལ། །བསམ་པའི་རྒྱུ་ཞིང་ཕྱུག་མོ་ལ། །ལོ་
འབྲས་འདི་ལོ་སྨིན་ལེ་རེད། །བྱང་གླིང་འཁྲུག་ནས་ལོ་གཅིག་སོང་། །ད་བར་མ་
ཕེབས་ཕྱི་ཞད་ལ། །མི་ཐུབ་དགྲ་ལ་ཅི་ལ་རྒོལ། །མི་སླེབས་རྐྱང་ཆུང་ཅི་ལ་དེད། །
དོན་མེད་བྱང་མའི་རྐུན་འཛུག་བྱས། །བྱས་མེད་གླིང་ལ་དམག་སྣ་དྲོངས། །ཉེས་
མེད་སྟག་གཟིག་དམག་གིས་བཅོམ། །ཕྱི་གླིང་ཕུང་གི་འཕྲུལ་ཆས་རྩལ། །རི་རླུང་
དུག་གི་གཡོ་འཕྲུལ་བྱས། །མ་བྱས་བྱས་པ་བྱང་གིས་བྱས། །རྩ་བ་མ་བཅད་ཧ་
ལའི་དུག །ལོ་མ་བྲེག་པས་ཅི་ལ་ཕན། །དེ་སྔོན་བྱང་གླིང་གཡུལ་འཁྲུག་འདི། །
རྩ་བ་བྱས་ན་ཁྱོད་རང་ཡིན། །ཐུག་རྒྱུ་མ་བཟུར་གོ་ར་རྒྱལ། །འཛོམ་ས་མ་ཞན་
དར་མོ་ཐང་། །ཁྱོད་དང་ང་རང་གཉིས་པོ་དེ། །གཅིག་ཤི་གཅིག་ལུས་མ་བྱུང་
བར། །རྙིང་མ་དཔུང་གིས་ཅི་ཆོད་བྱེད། །ཁྱོད་རང་རྒྱལ་ན་ཡང་རྒྱལ་གྱིས། །
436
-



ཨ་སྟག་བཅས་ཀྱིས་འཁྲུག་ཆེན་བྱས།
རྟིང་མ་དཔུང་གིས་གཅོད་ནས་སོང་། །ང་རང་རྒྱལ་ན་བྱུས་རྒྱལ་བྱེད། །དགྲ་
མགོ་ཕྱི་རུང་བསྡོམས་ནས་འགྲོ། །གོམ་གང་བཟུར་ན་དཔའ་བོ་མིན། །
ཅེས་གླུ་དེ་ལྟར་བླངས་ཤིང་། དཔའ་རྟུལ་རྣམས་སྟེང་དུ་མཆོངས་ཏེ་དཔའ་
བོ་སྟག་སེང་ངར་འཐབ་ཀྱིས་ཇ་ཡུན་གཅིག་ཙམ་འཐབ་པ ས་གཅིག་ངོ་གཅིག་་་་་་
གིས་བླངས་པ་ལྟར་ལས་གནོད་མ་འཁྲུག་པར། དེ་ནས་བློན་གཡུ་འབྲུག་དེ་
གཡས་ཤོག་འཇང་སྒར་དུ་ཆས་ཤིང་མི་རྟ་མང་པོ་ཆག་ཉིལ་དུ་བཏང་བྱུང་བར། །
ཁུ་བྱུག བེར་ཐུལ། ལྕགས་རྡོ་གསུམ་ནས་རལ་གྲི་མང་པོ་བཏབ་ཀྱང་མ་ཆོད་
ཁོས་གྲི་བཏབ་པས་བེར་ཐུལ་བུའི་རྟ་སྐར་འཛོར་གྱི་སྐེ་ལིང་གིས་བྲེག་སྟེ་ཐལ་བ་་་
ཕྱུར་རེ་འགྱེལ། བེར་ཐུལ་ལྷ་རྒོད་ནས་རྐང་ཐང་གིས་མདུང་ལན་གཉིས་བསྣུན་
ཀྱང་མ་ཕིག ལྕགས་རྡོ་ལ་གྲི་རྨས་ཕྲན་བུར་བྱུང་བས་ཕྱིར་འགྱེད་བྱས། ཁུ་བྱུག་
ནས་ཞགས་གཅིག་བཏབ་ཀྱང་ཁོས་གྲི་ཡིས་བཅད། དེ་ནས་ཧ་ཅང་གིས་དམག་
དཀྲུག་པས། གཉན་གྱི་རྒྱལ་པོ་ཐང་ལྷ་དེ་མི་དཀར་རྟ་དཀར་ཅན་དུ་སྤྲུལ་ཏེ་
གདོང་བླངས་ཤིང་། མཚོན་དང་དཔུང་བཅས་རྒྱུན་རིང་དུ་འཛིང་ཞིང་ངོ་ལེན་
བྱས། རླུང་ནག་དེ་རྟ་ཁ་དཀྲུག་སྟེ་གཡོན་ཕྱོགས་མོན་པ་དང་རྨི་ལི་བཅས་ནས་
དམག་ལྔ་བཅུ་ཙམ་བསད་དེ་བྱུང་བར། རྨི་ལི་དཔོན་པོ་བྲག་བཙན། གསེར་
ལྷའི་རྨེ་རུ་དམར་པོ། རྨ་ཁམས་ཆོས་རྒྱལ་གྲགས་པ། མོན་ཕྲུག་ཟླ་བ་ཁྲུ་བཙན་
བཅས་ནས་གདོང་བླངས་ཤིང་འཁྲུག་ཀྱང་ཕན་ཚུན་འདྲ་མཉམ་ལས་དབྱེར་མ་་་་
ཆོད། དེར་ཁོའི་གྲི་དེ་མོན་ཕྲུག་སྟག་མོ་ཁེར་སྐྱེས་ལ་ཐེབས་པས་བ ཀྲོངས། དེ་
ནས་བྲག་བཙན་རྨེ་རུ་གཉིས་ནས་ཞགས་རེ་བཏབ་པས་སྐེ་དང་དཔུང་པ་ལ་་་་་་
ཐེབས་པས་འཐེན་པས་ཁོས་གྲི་གསུམ་བཏབ་ཀྱང་མ་ཆོད། དེ་ནས་ཨུད་མིག་
འགའ་སྟེ་རྒྱུགས་ཞོར་གྲི་གཅིག་བཏབ་བྱུང་བར་བདུད་བཙན་ཧ་བ་ནས་དཔུང་་་
437



གོ་ར་ཚྭ་རྫོང་།
སྐྱོར་བྱས་པས་ཞགས་བཅད་དེ་རྟ་ཁ་རྒྱབ་ཕྱོགས་ལ་བསྒྱུར་ནས་བདུད་དང་་་་་་་
དཀར་ནག་སེར་གསུམ་དམག་སུམ་ཅུ་ཙམ་ཕབ་པས། བྱང་དཔའ་རྒོད་བུ་ཡི་
འབུམ་ལུ་ནས་མདུང་ཞིག་ཕུལ་བ་ཁོའི་ལྟོ་བ་ཐེབས་ཤིང་ཅུང་ཙམ་རྨས་པས།
ཁོས་གྲི་གཡུག་སྟེ་མདུང་སྐེ་བཅད། ཡང་གཅིག་བཏབ་པས་ལུས་ཕྱེད་གཤག་
གིས་རྟ་ལས་ཕབ་པ་དང་། དཔའ་མོ་ཨ་སྟག་ཀླུ་མོ་དེས་ངར་ཆེན་གྱི་གདོང་
བཀག་པས་ཁོའི་རལ་གྲི་ལ་ཁྲག་གི་ངོམ་ཆགས་པ་དེ་བེར་གྱི་ཕུ་དུང་ལ་ཕྱི་ཕྱི་བྱས་་
ཏེ་ངར་བའི་སྒོ་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
དགུང་སྔོན་མཐོ་བའི་གཞལ་ཡས་ནས། །ཉི་ཟླའི་དཀྱིལ་འཁོར་ཡངས་པ་ནས། །
ལྷ་དབང་ཁྲོས་པ་འབར་བའི་རྒྱལ། །བྱང་ཡུལ་རྒྱལ་པོའི་བྱུས་ལ་གཟིགས། །བར་
སྣང་སྟོང་པའི་མཁའ་ཀློང་ནས། །བདུད་བཙན་ཧ་བ་སྲོག་གི་བདག །དེ་རིང་
དཔའ་བོའི་དཔུང་སྐྱོར་མཛོད། །ཡུལ་ལྷ་ཟངས་ཡག་ཤེལ་གུར་བཅས། །རང་
ཕྱོགས་རྒྱལ་བའི་ཕྲིན་ལས་སྒྲུབ། །ས་འདི་བྱང་ཡུལ་སྐྱིད་པའི་གཡང་། །གངས་
ཨ་ཡེར་སྤྱང་མོའི་དར་ཐང་རེད། །ང་འདྲ་ཁྱོད་ཀྱིས་ལོས་རང་ཤེས། །སྟོབས་
ཆེན་མདའ་མོའི་ཁ་ལམ་ནས། །དྲན་མེད་འཕངས་པའི་རླུང་ནག་བུ། །གླིང་རུས་
མ་ཤེས་ཡོད་ཚོད་མིན། །ལུག་ཁྱུ་འབའ་སྒྲ་དི་རི་རི། །སྤང་རི་བསྐོར་བ་བརྒྱབ་
ཞན་འདྲ། །ཅེ་སྤྱང་ཁ་ཟས་མ་གཏོགས་པ། །གར་འགྲོ་བསྒྲོད་པའི་རེ་བ་མེད། །
བྱིས་ཆུང་གཤོག་སྒྲ་འུར་རུ་རུ། །ས་ཞིང་ངོ་ལོགས་བརྗེས་ཞན་འདྲ། །ལྕགས་
ཁྲའི་ལྟོ་ལ་མ་གཏོགས་པ། །བདེ་མོས་རྒུམ་བུ་འཐུ་དབང་མེད། །གླིང་དཀར་
དཔའ་རྟུལ་རྒོད་རྒོད་དེས། །དཔའ་གསར་དཔུང་པ་ངོམ་ཞན་འདྲ། །རླུང་ནག་
རྙིང་མ་མ་གཏོགས་པ། །གསོན་དུ་སྡོད་པའི་རེ་བ་མེད། །དེ་ནས་སྣེ་མོ་ངོ་ནག་
438



ཨ་སྟག་བཅས་ཀྱིས་འཁྲུག་ཆེན་བྱས།
མ། །དགྲ་ཕར་འགྲོའི་སྔོན་མ་ཁྱོད་དང་འཕྲད། །ནོམ་ཚུར་ལེན་རྒྱབ་མ་ཁྱོད་
དང་འཕྲད། །ལས་རླུང་དྲག་པོས་དེད་ལེ་མ། །ཁྱོད་དང་ང་གཉིས་སྲོག་ལན་
འབྲེལ། །གླིང་དཀར་བྱས་པ་ཚོད་མེད་རེད། །བྱང་ལ་རྟ་ཇག་རྒྱུགས་ཚུན་ནས། །
དེ་རིང་ཉི་མ་ཡན་ཆོད་ལ། །མ་བྱས་པ་ལ་གཅིག་ཀྱང་མེད། །ལེ་ལན་རྔ་དང་རྔ་
ལྕགས་རེད། །སྐྱེ་ལན་བྲག་དང་ཤུག་པ་རེད། །ལ་མཐུར་གལ་རྟ་མགོ་བསྒྲེལ་
རེད། །ད་ནངས་ཞོགས་ཀྱི་རྟིང་མ་ལ། །བྱང་ཡུལ་རྒྱལ་བློན་བཞི་པོ་དེས། །གླིང་
དཀར་སྒར་ལ་ཐོག་བརྫིས་བཏང་། །སྒར་ཤར་ནས་གཤག་ཅིང་ནུབ་ནས་ཕུད། །
བརྒྱ་ཚོ་མང་པོ་མཚོན་ལ་དྲངས། །སྟོང་ཚོ་མང་པོའི་མགོ་ལག་ཕྲལ། །ཡིན་ན་
དཔའ་བོ་དེ་འདྲ་ཡིན། །ད་ལྟ་གདོང་ཐུག་ཁམ་ནག་སྐྱ། །ཨ་སྟག་ཀླུ་མོ་ཡིན་
པས་ཟེར། །ཁམས་གསུམ་གྲོང་ཉུལ་སྲིན་མོའི་ལུས། །བུད་མེད་ལུས་ལ་སྡིག་
སྟོབས་ཅན། །ཇོ་རུ་མི་ལྤགས་འདྲེ་གཏུམ་དང༌། །ཀླུ་མོ་བདུད་མོ་སྲོག་གཅོད་
མཁན། །འགྲོ་བའི་ཤ་ཟ་དབུག་ལེན་གཉིས། །ལྷོ་གླིང་ཕུང་བའི་དམ་སྲི་གཉིས། །
གླིང་དཀར་བཤིགས་པའི་བྱེད་ལྟེ་གཉིས། །ད་རེས་བཞག་ན་རོ་དང་འདྲ། །རླུང་
གྱི་སྲོག་གཅོད་ངར་མ་དྲངས། །སྒར་གཞི་ཁྲ་མོ་ཡུ་མེད་བྱེད། །མགོ་འཕྲུ་ལུང་
གསུམ་མདོ་ལ་སྦས། །འཁོར་གསུམ་དཔའ་བོའི་རྟིང་མ་ལེན། །སྲོག་ལེན་འགྲེལ་
པ་རླུང་ནག་བུ། །སྨན་བུ་མོ་གསོད་བསམ་མ་ཡོད་ཀྱང་། །འགྲོ་དྲུག་བདེ་ལ་
འགོད་པའི་ཕྱིར། །བདུད་མོ་མི་གསོད་ཀ་མེད་རེད། །བྱང་ཡུལ་སྟོད་ཀྱི་ལྷ་སྲུང་
རྣམས། །དེ་རིང་རྒོད་པོའི་དཔུང་སྐྱོར་མཛོད། །
ཅེས་ཟེར་ཏེ་རྒྱུགས་རན་པའི་ཚོད་ལ་དཔའ་མོས་གླུ་རྣ་བར་ཐོས་པས་དང་། །
རྒྱ་སྟག་གི་རྣ་བར་ཀི་སྒྲ་ཐོས་པ་ལྟར་ང་རྒྱལ་བཟོད་མེད་དུ་དུག་ཆུ་ཁོལ་ཏེ་ཞལ་་་་་
རས་སྔོ་དམར་རབ་ཏུ་ཁྲོས་པའི་ཁྲོ་གཉེར་ཅན། སྨིན་མཚམས་དང་རམ་པ་
439



གོ་ར་ཚྭ་རྫོང་།
མགྱོགས་ཆིངས་དགུ་མདུད་ཀྱི་གསེབ་ནས་མེ་སྟག་ཐོར་ཐོར་འཕྲོས་ཤིང་། ལྕགས་
གཞུ་ལེ་མ་འགུག་ཆེན་གྱི་ནང་དུ་རྒྱལ་པོའི་ཕྱག་མདའ་སྟོབས་ཆེན་ཤ་ཟ་ཁྲག་་་་་་
འཐུང་དེ་བཞག་སྟེ། བདུད་མོ་ཁྲོས་པའི་གད་རྒྱང་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། ། ཐ་ལ་ལ་མོ་ཐ་ལ་ལེན། །
བསིལ་བ་ཚལ་གྱི་དུར་ཁྲོད་ནས། །མ་གཅིག་རྒྱལ་མོ་སྲིད་གསུམ་བདག །དམ་
ལོག་དགྲ་བོ་ཨར་ལ་གཏོད། །གཏེར་སྒྲོན་ནོར་བུའི་གནས་མཆོག་ནས། །ཨ་ཕྱི་
ཆོས་ཀྱི་སྒྲོལ་མ་མཁྱེན། །བསྟན་དགྲ་མ་བཞག་སྲོག་སྙིང་དྲངས། །དུར་ཁྲོད་རོལ་
པའི་གཞལ་ཡས་ནས། །ཨེ་ཀ་ཛ་ཏི་རལ་གཅིག་མ། །དམ་ཉམས་དགྲ་བོའི་སྲོག་
རྩ་ཆོད། །ས་འདི་སྤྱང་མོའི་དར་ཐང་ཟེར། །བྱང་བློན་བསྒྲལ་བའི་བྲུབ་ཁུང་
རེད། །ང་འདྲ་བྱང་ཡུལ་མུན་པའི་གླིང་། །རྩ་ཀུ་ཤའི་ན་ཐང་རིང་མོ་ནས། །
བྱང་ཨ་སྟག་འཁྱིལ་པའི་ཀླུ་མོ་མཚོ། །ཤ་ཟ་ལས་ཀྱི་མཁའ་འགྲོ་ཡིན། །བྱང་ཡུལ་
རྒྱལ་པོའི་ཁ་གནོན་ཡིན། །རླུང་ནག་དཔའ་བོའི་སྲོག་བདག་ཡིན། །དེ་ནས་ཉོན་
དང་རླུང་ནག་བུ། །རྒོད་མདོག་དཔུང་པ་ངོམ་ལེ་ཁྱོད། །མགྱོགས་འདོད་མུ་ཁ་
བཏང་མི་ཁྱོད། །ད་རེས་རྒོད་རྒོད་དེ་ཙམ་ཡིན། །སྟག་དང་གཡག་རྒོད་ལས་
དགྲ་རེད། །ར་དང་འཕར་བ་ལས་དགྲ་རེད། །རླུང་ནག་དཔའ་མོ་ལས་དགྲ་
རེད། །དགུང་སྔོན་གཡུ་འབྲུག་མང་ན་ཡང་། །ཐོག་དམར་ཡོད་པ་རེ་རེ་ཙམ། །
གངས་དཀར་སེང་གེ་མང་ན་ཡང་། །གཡུ་རལ་ཡོད་པ་རེ་རེ་ཙམ། །ས་གཞི་
འདོ་ཕྲུག་མང་ལགས་ཀྱང་། །བང་ཁ་ཡོད་པ་རེ་རེ་ཙམ། །དགྲ་འདུལ་དཔའ་བོ་
མང་ན་ཡང་། །སྟོབས་དང་ལྡན་པ་རེ་རེ་ཙམ། །འཛམ་གླིང་ལྷོ་ཡི་ས་ཆ་ལ། །ཟ་
མ་མོ་ལུས་མང་ན་ཡང་། །གཡུལ་ལས་རྒྱལ་བ་ང་ཙམ་ཡིན། །བདུད་ཡུལ་མུན་
པའི་གླིང་ཕྲན་ན། །མཁའ་འགྲོའི་གཙོ་མོ་ལས་ཀྱི་གཤེད། །གོང་མ་ལྷ་ནས་
-
-
440



ཨ་སྟག་བཅས་ཀྱིས་འཁྲུག་ཆེན་བྱས།
བསྐོས་ལེ་རེད། །དེ་སྔོན་རྒྱལ་ཁབ་བཅུ་པོ་ལ། །བསད་བསད་ཤ་ལ་རི་ཙམ་
བརྩིགས། །གཏུབ་གཏུབ་ཁྲག་ལ་མཚོ་ཙམ་འཁྱིལ། །རྟིང་མ་མ་བླངས་ཡོད་
བསམ་མེད། །དེ་རིང་ཁྱོད་དང་ང་རང་གཉིས། །དགྲ་ཕར་ར་གདོང་ལེན་རླུང་
ནག་བུ། །ཚུར་རྒོལ་གདོང་ལེན་ནག་པོ་སྐྱ། །ཚེ་སྔོན་ལས་ཀྱིས་བསྒྲེལ་ལེ་བུ། །
གསོན་ཡན་པར་བཏང་ན་དཔའ་མོ་མིན། །གཡོན་ནས་བླངས་པའི་མཆོག་
དཀར་གཞུ། །བདུད་ཨ་ཆུང་ཀེ་རུའི་རྩིབ་མ་རེད། །མི་ཆུང་ཀེ་རུའི་སྙིང་ནོར་
རེད། །ཀླུ་བཙན་རྒྱལ་པོའི་ཕ་ནོར་རེད། །བཀུག་ན་བྲག་དམར་རྩེ་ནས་བཀུག །
བཏང་ན་སྲིད་པའི་རི་ཡང་འགུལ། །གཡས་ནས་འདོན་པའི་ཉག་ཕྲན་མདའ། །
ལྷ་ཆེན་ཚངས་པའི་བླ་མདའ་རེད། །ཀླུ་ཆེན་གཙུག་ནའི་ཕྱག་མདའ་རེད། །
གཟའ་ཆེན་ཁྱབ་འཇུག་ཕྱག་མཚན་རེད། །གེ་སར་རྒྱལ་པོའི་ཕྱག་མདའ་རེད། །
ཀླུ་མོའི་དོང་པའི་ཁ་སྲུང་ཡིན། །དགྲ་དུས་བབ་འདུལ་བའི་ལས་མདའ་རེད། །
སྡང་དགྲ་བོ་མང་སྟེ་འཕངས་པ་ཉུང་། །དེ་རིང་འཕེན་པའི་དུས་ལ་བབ། །
དཀར་ནག་མཚམས་ལ་ཧོ་མ་ཡ། །སྙིང་རྩ་དྲོངས་ལ་སྲོག་རྩ་ཆོད། །མ་བཞག་ལྷ་
དང་སྲུང་མས་དྲོངས། །འཛམ་གླིང་རྒྱལ་པོ་གེ་སར་དཔོན། །མཁྱེན་པས་མི་ཚད་
དཔུང་གི་གཙོ། །ཡེ་ཤེས་སྤྱན་ལྡན་དགྲ་བོ་འདུལ། །ཨ་སྟག་མདའ་མོའི་ཁ་ལོ་
བསྒྱུར། །
ཅེས་ཟེར་ཞིང་མདའ་དེ་དགུང་ནས་གཟའ་རྒོད་འགྲིམ་པ་ལྟར་ཡེ་ཤེས་ཀྱི་་་
མེ་དཔུང་གཡག་རྔ་ཙམ་དང་བསྡེབས་ཏེ་ཁོབ་སྒྲ་འུར་སྒྲ་དང་བཅས་ཁོའི་སྙིང་་་་
དཀར་ནག་མཚམས་ལ་ཐེབས་པས་ཆུ་སྲིན་དུང་གིས་ཕུག་པ་ལྟར་རྒྱབ་ནས་སྒོ་ཁ་་
སྨུག་རུབས་སེ་དོན་དེ་བྱུང་ཡང་། ཁོ་བདུད་ཀྱི་བུ་དངོས་ཡིན་པ་དང་། མ་ཟད་
དཔའ་རྩལ་ཆེ་བའི་སྟབས་ཀྱིས་ཤི་མ་ནུས་པར་ཨམ་ག ཙིགས་བསྡམས་ཏེ་རྟ་ཁ་་་་
441



གོ་ར་ཚྭ་རྫོང་།
བཏང་ཞིང་དཔའ་མོ་ལ་གྲི་ལན་གསུམ་བཏབ་ཀྱང་མཚོན་གྱིས་མ་ཆོད། དེ་ནས་
དཔའ་མོས་གྲི་ལན་གཉིས་བཏབ་པས་རྗེས་མ་དེས་ལག་གཡོན་པའི་གྲུ་ཁུག་ནས་་་་
དུམ་མེར་འཕངས་པས་ཁོས་དཔའ་མོ་ལ་མཚོན་མི་འགྲོ་བས་བྱ་ཐབས་བྲལ་ཏེ།
གཡོན་ཕྱོགས་ནས་མཆོངས་ཏེ་ཤི་དགོས་མགོ་སྤྲོད་ཞིག་ཨི་ཐུབ་བསམ་སྟེ་ལམ་་་་་
ཞོར་ནས་མི་རྟ་ལྔ་ཙམ་མཚོན་ལ་དྲངས་ཏེ་བདུད་བློན་ཤ་བ་སྐྱ་རིང་ལ་གདོང་་་་་
འཕྲད་པ་གྲིས་ངར་ལ་དྲངས་ཏེ། ད་དུང་ཡང་དམག་དཀྲུག་ཅིང་རྒྱུགས་པས་
དཔའ་མོ་དང༌། རྨུ་བདུད་གཉིས་ཁོ་གར་རྒྱུགས་ཀྱི་རྗེས་བཞིན་བརྒྱུགས་ཏེ་ཤར་
ལྷོ་མཚམས་ནས་རྗེས་ཟིན་ཅིང་མདའ་གཉིས་འཕངས་པས་གཅིག་ཁོའི་སྐེད་པ་ལ་
ཐེབས་ཏེ་མདུན་ནས་ཕུད། །གཅིག་རྟ་ལ་ཐེབས་པས་མི་རྟ་གཉིས་ཐལ་བ་ཕྱུར་
རེ་འགྱེལ་ཞིང་ཤི་བ་དང་མཉམ་དུ། གཟའ་རྒོད་རྨེ་རུ་འཁྱུག་ཤེས་དེ་ངར་ཆེན་
གྱིས་གཡོན་སྒར་དུ་མཆོངས་ཏེ་མི་རྟ་བརྒྱ་ཙམ་མཚོན་ལ་དྲངས་ཏེ་བྱུང་བར། ཟླ་
བ་ཁྲ་བཙན་དང་། མོན་པའི་གནམ་ལྕགས་སྡེ་ལྔ། རྨེ་རུ་དམར་པོ། སྨར་
ཁམས་ཆོས་རྒྱལ་གྲགས་པ། སྟག་མ་བུ་ཡི་ཁེར་སྐྱེས་བཅས་ནས་གདོང་བླངས་
པས། ཁོས་རལ་གྲི་སྟོང་སྡེ་འབུམ་གཅོད་དེ་གཡུག་པས་མོན་གནམ་ལྕགས་སྡེ་ལྔ་
ལ་ཐེབས་པས་ཁྲག་དམར་ཤར་ཤར་གྱིས་རྟ་ལས་ལྷུང་སྟེ་འདས། རྨེ་རུ། ཟླ་བ།
ཆོས་རྒྱལ་གསུམ་ནས་མཚོན་ཇི་སྙེད་ཅིག་བཏབ་ཀྱང་གནོད་མ་ཐུབ་པས། དེ་
ནས་ཁོང་གསུམ་གྱིས་རལ་གྲི་ཤུབས་ལ་བཅུག་སྟེ་སྤར་འཛིང་བྱ་རྩིས་བྱས་པས་་་་་
ཁོས་ལག་རུབ་ཀྱིས་དོགས་ནས་རྟ་ཁ་གཡས་ཕྱོགས་སུ་བསྒྱུར་ཏེ། ལྷོ་མོན་ལྕགས་
ཤོག་གསུམ་ནས་རྟ་དམག་ཉི་ཤུ་ཙམ་ཕབ་སྟེ་བྱུང་བར་ལྕགས་རོང་པ་ཟླ་བ་ནས་་་
གྲི་བཏབ་པས་ཀྱང་མ་ཆོད་ཁོས་རལ་གྲིའི་ངར་ལ་དྲངས་པ་དང་མཉམ་དུ། དུང་
སྐྱོང་སྟག་ལྷ་ཁྲི་དཀར་དེས་འདོ་བ་དུང་བྱ་རྣ་ཁྲའི་གོང་ནས་སྒ་འགྱུར་དང་གྲི་་་་
442



，
ཨ་སྟག་བཅས་ཀྱིས་འཁྲུག་ཆེན་བྱས།
འགྱུར་ཤར་རེ་གདོང་དུ་ཐོན་པས། ཁོས་མི་འདི་གཞན་དང་མི་འདྲ་བ་དཔའ་
རྟུལ་དྲུག་པ་ཞིག་ཡིན་པ་ཁག་ཐེག འདི་དང་དཔའ་བོ་ཐོང་གཏུག་གིས་རྙིང་མ་
ལོན་པ་ཞིག་བྱེད་བསམ་ནས་ཁྲག་གི་ངོ་མདངས་ལོག་དཔུང་པའི་ཤ་རྒོད་རྒྱུས་ངོ་
ནས་དུག་གི་རླངས་པ་ཕྱུར་ཕྱུར་འཚུབས་ཤིང་རལ་གྲི་དམར་པོ་ལིང་ཆོད་དེ་་་་་་
དམར་ལྷབ་ལྷབ་ཀྱིས་དགུང་དུ་འཕྱར་ཏེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ཡར་
མ ཁྱེན་ཉི་མའི་གུར་ཁྱིམ་ནས། །སྲོག་བདག་འབར་བ་ལྷ་ཆེན་པོ། །བྱང་ཡུལ་
སྐྱིད་སྡུག་ཨེ་གཟུགས་དོ། །གཟིགས་ན་མགོན་སྐྱོབས་ལ་མོ་མཛོད། །བར་སྣང་
རླུང་གི་གུར་ཁྱིམ་ནས། །ཧ་བ་བདུད་བཙན་དྲག་པོའི་སྐུ། །དགྲ་བོའི་སྲོག་ལ་
སྤར་གྱིས་ཐོབ། །ཡུལ་ལྷ་ཟངས་ཡག་ཤེལ་གུར་བཅས། །རང་ཕྱོགས་བུ་རྟའི་
དཔུང་སྐྱོར་གྱིས། །ས་འདི་བྱང་གི་སྤྱང་མོ་ཐང་། །ང་འདྲ་བྱང་གི་བློན་པོ་ལ། །
སྦྲ་ཆེན་ཁྲ་མོ་ལྡིང་ལྡིང་ནས། །ཕ་ནི་གཟའ་ལ་མ་ནི་བདུད། །གཟའ་བདུད་རྨེ་
རུ་འཁྱུག་ཤེས་ཟེར། །རྒོད་པོའི་ནང་ནས་ཡང་རྒོད་ཡིན། །ངར་མ་ནང་ནས་
ཡང་ངར་ཡིན། །རྟིང་མ་བླངས་བླངས་བཤད་ཚོད་མེད། །ད་ནངས་གླིང་སྒར་ཁྲ་
མོ་དེ། །ཞོ་བཞིན་ཆགས་པ་ཁྲག་བཞིན་དཀྲུག །དར་འཕྲུ་དཔུང་གིས་མི་འཁྱུད་
པ། །དཔའ་བོས་མགོ་ལག་བཅང་ནས་ཡོད། །མ་ཟད་གླིང་གི་བློན་པོ་གཉིས། །
ངར་འདོད་གདོང་ལ་བཅར་ནས་བྱུང་། །རེ་རེ་བཞིན་དུ་མགོ་སྐེ་ཕྲལ། །ཡིན་ན་
རྒོད་པོ་དེ་འདྲ་ཡིན། །ད་ལྟ་གདོང་ཐུག་གྲོ་དཀར་སྐྱ། །སྣང་བ་མཐོན་པོ་སུ་
འདྲ་ཡིན། །ཁྱོད་དང་ང་གཉིས་ཅི་ལ་འདྲ། །མི་འདྲ་རྩ་བ་བཤད་པས་ན། །
གངས་ཀྱི་སེང་གེ་དཀར་མོ་དང་། །ཁྱི་ནག་དོམ་བུའི་ལྕགས་རལ་གཉིས། །མི་
འདྲ་གཡུ་རལ་ཁ་ཁ་རེད། །བྱང་སྟོད་འབྲོང་བུ་ར་རྒྱས་དང༌། །གད་རྩའི་གླང་
443



གོ་ར་ཚྭ་རྫོང་།
རྒན་རུ་འཁྱོག་གཉིས། །མི་འདྲ་སྟོབས་རྩལ་ཁ་ཁ་རེད། །ན་དམར་གཞུང་གི་
རྐྱང་ཆུང་དང༌། །ས་རོང་བོང་བུའི་འདུར་འགྲོས་གཉིས། །མི་མཉམ་བསྒྲོད་
ལུགས་ཁ་ཁ་རེད། །བྱང་ཡུལ་དཔའ་བོའི་སྟོབས་རྩལ་དང་། །གླིང་དཀར་ཁྲམ་
པའི་དཔུང་པ་གཉིས། །མི་འདྲ་དཔའ་རྩལ་ཁ་ཁ་རེད། །ཨི་རེད་རྒོད་པོའི་
སྟོབས་ལ་ལྟོས། །ད་ནངས་ཤར་སྒར་ནུབ་ལ་སྦྲེལ། །གདོང་ལེན་བྱུང་ཚད་མགོ་
སྐེ་ཕྲལ། །སྒར་ཆེན་ཁྲ་མོ་ཡ་ལིང་འཕངས། །དཔའ་རྟུལ་ཕུ་ནུའི་མགོ་སྐྱེ་ཕྲལ། །
ཡིན་ན་དཔའ་བོ་དེ་འདྲ་ཡིན། །ད་རུང་སྒྱུ་ལུས་མ་བྲལ་བར། །དེ་ལན་གླིང་ལ་
སྤྲད་རྒྱུ་ཡིན། །རྟ་དེད་ར་མདར་སོང་ཚུན་ནས། །སྟག་རི་བསད་པའི་ཤ་ལན་
གཅིག །དམག་མང་བསད་པའི་ཡང་ལན་གཉིས། །བྱང་ཡུལ་རྒོལ་བའི་དེ་ལན་
གསུམ། །དཀར་པོ་སྐུ་ལ་ལེན་རྒྱུ་ཡིན། །
ཅེས་གླུ་དེ་ལྟར་བླངས་ཏེ་ཨན་ཙམ་རྟ་ཁ་བསྐོར་གྱི་ལི་ལི་བྱས་པས། མོན་
དུང་སྐྱོང་སྟག་ལྷ་ཁྲི་དཀར་དེས་རལ་གྲི་ལྟ་བ་རེག་གཅོད་དེ་ཤུབས་ནས་ཕྱུང་སྟེ་་་
དགུང་ལ་གཟར་ནས། ཡ་འོ་ན་བྱང་བློན་རང་སྣང་ཅན། གཏམ་དེ་ལན་ཉོན་
དང་འདྲ་མ་ཡོད་ཟེར་ཞིང་དར་ལྡིང་རིང་མོའི་ངག་རྟ་ལ་དྲངས་ཏེ་གླུ་འདི་བླངས་
སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
གངས་བཙན་དྲེལ་རྟ་རྐང་གསུམ་མ ཁྱེན། །བླ་རི་ཁྲོ་བོ་བགེགས་འཇོམས་མ ཁྱེན། །
ཞིང་སྐྱོང་ཚངས་པ་གདོང་བཞི་མཁྱེན། །གཙང་གི་ཡར་ལྷ་གཉན་པོ་མཁྱེན། །ས་
འདིའི་ས་ངོ་མ་ཤེས་ན། །བྱང་ཡུལ་བྱང་གི་ཡ་ཐ་ན། །ཨ་ཡེར་སྤྱང་མོའི་ཐང་
ཆེན་རེད། །འབུམ་སྒར་ཁྲ་མོའི་གཞི་དཀྱིལ་རེད། །དཔའ་བོས་རྟིང་མ་ལེན་ས་
རེད། །སྔར་མས་ང་ཚེ་བཤད་ས་རེད། །ང་འདྲ་ཁྱོད་ཀྱིས་ཅི་ལ་ཤེས། །ལྷོ་ལུང་
444



ཨ་སྟག་བཅས་ཀྱིས་འཁྲུག་ཆེན་བྱས།
ཆེན་བཅོ་བརྒྱད་མགོ་རྫི་དེ། །དུང་མཁར་དཀར་མོ་རྒྱང་གྲགས་ནས། །དུང་སྐྱོང་
སྟག་ལྷ་ཁྲི་དཀར་ཟེར། །དཔའ་རྒྱ་སྟག་བཞིན་དུ་འཛུམ་དྲུག་བཀྲ། །གཡེར་གཡུ་
འབྲུག་བཞིན་དུ་རྒྱང་གྲགས་ཆེ། །སྟོབས་ཐོག་དམར་བཞིན་དུ་བྲག་རི་བསྙིལ། །
འགྲན་ཡ་བོད་ལ་མེད་པས་ཟེར། །དེ་ནས་བྱང་བློན་གཟའ་བདུད་བུ། །དེ་རིང་
རྒོད་མདོག་ཅི་ལ་རེད། །གླིང་དཀར་རྒྱལ་དང་བྱང་ཡུལ་སྟོད། །གཡུལ་ལ་འགྲན་
ནས་ལོ་གཅིག་སོང་། །གཟའ་བདུད་ཟེར་བ་མ་མཐོང་ཐལ། །གནམ་ནས་བབས་
སམ་ས་ལས་སྐྱེ། །ལ་བཞིན་འདྲ་མ་འདི་འདྲ་ཡོད། །བྲག་དཀར་མཐོ་ཚོད་མ་
ཟིན་ན། །དེ་ཡན་གཡུ་འབྲུག་སྔོན་མོ་ཡོད། །ཐོག་དམར་པོས་བྲག་རི་གཏོར་རྒྱུ་
ཡིན། །འབྲས་དཀར་སྐྱེ་ཚོད་མ་བྱས་ན། །དེ་ཡན་རྒྱ་ཟོར་འགུག་མོ་ཡོད། །
འབྲས་དྲུག་ཐང་ལ་འབེབས་རྒྱུ་ཡིན། །ཉ་ཆེན་འགྱུར་ཚོད་མ་བྱས་ན། །དེ་ཡན་
ལྕགས་ཀྱུ་ངར་མ་ཡོད། །གསེར་གཤོག་སྐོམ་ལ་འདོན་རྒྱུ་ཡིན། །བྱང་བློན་རྒོད་
ཚོད་མ་བྱས་ན། །དེ་ཡན་དཔའ་རྟུལ་ལན་མེད་ཡོད། །མགོ་སྐེ་ནོམ་ལ་ལེན་རྒྱུ་
ཡིན། །ཁྱོད་བྱང་མིའི་བྱེད་བྱེད་སུ་ཡིས་བྱེད། །ཉེས་མེད་གླིང་ལ་སྟོང་ལ་བསྐུལ། །
བྱས་མེད་དམག་སྣ་ལན་གཉིས་ཕབ། །དཔའ་རྟུལ་དམག་མང་ཤི་བསད་གཏུག །
ད་རུང་དེ་བས་མི་ཚད་པ། །རྒྱལ་ཁབ་རྫོང་ཆེན་བཅོ་བརྒྱད་དེ། །གེ་སར་རྒྱལ་
པོའི་ལས་བསྐོས་རེད། །འཛམ་གླིང་བོད་ཀྱི་སྤྱི་ནོར་རེད། །དབུལ་ཕོངས་སེལ་
བའི་དགོས་འདོད་རེད། །མ་འོངས་བོད་ཀྱི་ལས་ཟོག་རེད། །གུ་རུ་པདྨའི་གཏེར་
གནས་རེད། །དུས་བབ་གཏེར་ནས་འདོན་རན་རེད། །དོན་མེད་བཀག་དོན་ཅི་
ལ་རེད། །དེ་བས་མི་ཚད་དམག་སྒར་དཀྲུག །ལྷ་དམག་སྔོན་མོ་མཚོན་གྱིས་
བཀུམ། །རུ་འདྲེན་མི་གཉིས་མཚོན་ལ་སྦྱར། །དེ་བྱས་ལན་པོ་མ་འཕྲོད་ན། །
དུང་སྐྱོང་བཏགས་པ་དོན་རེ་ཆུང་། །མཚོན་སྔོན་མོ་དུག་གི་སོ་ཁ་ཅན། །མིང་
445



གོ་ར་ཚྭ་རྫོང༌།
བཏགས་ན་ལྟ་བ་རེག་གཅོད་ཟེར། །ལྟག་པ་དཀར་ལ་དགྲ་ལྷ་འཁོར། །སོ་ཁ་
ནག་ལ་ཝེར་མ་འཁོར། །བཀྲ་རིས་ཡག་ལ་ཕོ་རྒྱུད་འཁོར། །བཏབ་ན་ཐར་མེད་
གཤིན་རྗེའི་ཁྲམ། །ད་རེས་ཁྱོད་ལ་ཧོ་མ་ཡ། །རྗེ་སྤྲུལ་པའི་སངས་རྒྱས་རིན་པོ་
ཆེ། །འདྲེན་པའི་བྱང་ཆུབ་ཐོབ་པར་ཤོག །བྲ་ནག་སྐྱ་ལ་ལྟོས་ཤིག་ཨོཾ། །
ཅེས་གླུ་དེ་ལྟར་བླངས་ཤིང་ལྕགས་ཁྲ་བྱིའུ་ལ་འཛུམ་པ་ལྟར་མཆོངས་པས།
ཁོ་ཡང་ཕྱི་ཆད་མེད་པར་རྦབ་རྒོད་འདྲིལ་བ་བཞིན་དུ་མཆོངས་བྱུང་བར། ཁོང་
གཉིས་དཔའ་བོ་སྟག་སེང་ངར་འཐབ་ལྟར་གྱིས་ཕར་ཚུར་རལ་གྲི་ལན་གསུམ་རེ་
འདེབས་རེས་བྱས་པས་དབྱེར་མ་ཆོད། དེ་ནས་གཡས་བསྐོར་གྱིས་ལན་རེ་
བཏབ་པས་དུང་སྐྱོང་གི་རལ་གྲི་ལྟ་བ་རེག་གཅོད་ཀྱི་རྩེ་ནས་དགྲ་ལྷའི་ལས་གྲི་གྲུ་་་
གང་ཙམ་འཕར་ཏེ་བྱུང་བ་གཅིག་བཏབ་པ ས་ཁོ་འདུལ་བའི་དུས་ལ་བབ་སྟེ།
མདུན་གྱི་ནུ་མའི་སྟེང་དུ་རྩེ་ཤེད་ཀྱིས་སྒོ་ཕྱེས་པ་ལྟར་དམར་ཧར་གྱིས་གཤག་སྟེ།
གློ་མཆིན་རྣམས་ཕྱི་རུ་ཕྱུང་ཡང་། ཁོ་ང་རྒྱལ་ཆེ་བའི་དབང་གིས་རེ་ཞིག་ཤི་མ་
ནུས་པར། དུང་སྐྱོང་དཔོན་ལ་གྲི་ལན་གཉིས་བཏབ་བྱུང་བར་ཡང་མཚོན་གྱིས་
མ་ཆོད། དེ་ནས་འཇང་གསེར་ལྷ་རྨེ་རུ་དམར་པོས་ཟུར་དེ་ནས་གྲི་གཅིག་བཏབ་
པས་དཔུང་སོག་ཕྲལ་བ་དང་ད་དུང་ཡང་གྲི་གཡུག་པའི་ཚུལ་གྱིས་ལག་པས་ཕྱིར་་
ཕྱིར་དང་གཡུག་གཡུག་བྱེད་བཞིན་དང་། དུང་སྐྱོང་དང་རྨེ་རུ་གཉིས་ནས་གྱི་
མང་དུ་གཡུག་པས་ལུས་ཚལ་པར་གཤག་སྟེ་བསད་ཅིང་མགོ་འཕྲུ་བླངས། དེའི་
དུས་སུ་གོ་ར་རྒྱལ་པོ་དང་ཤན་པ་གཉིས་དང་པོ་མདའ་འགྲན། བར་དུ་མདུང་
འགྲན་ཐ་མ་རལ་འགྲན་ཇ་ཡུན་ཙམ་བྱས་པས་དབྱེར་མ་ཆོད་པར། དེ་ནས་བྱང་
གོ་ར་རྒྱལ་པོ་དེ་ང་རྒྱལ་འཁྲུགས་ཏེ། རལ་གྲི་ཤུབས་ལ་བཙུད་ནས་གནམ་ལྕགས་
ཀྱི་ཕ་བོང་གུར་ཙམ་ཞིག་བླངས་ཏེ་འཕངས་པས་འུར་ལྡིར་གྱི་སྒྲ་ཡིས་གནམ་ས་་་་་
446



ཨ་སྟག་བཅས་ཀྱིས་འཁྲུག་ཆེན་བྱས།
གཡོ་བ་ལྟར་ཤན་པའི་ཐད་དུ་བྱུང་ཡང་ལྷ་ཚངས་པས་སྤྲུལ་པ་མི་དཀར་རྟ་དཀར་
ཅན་གཅིག་ཤན་པའི་སྔོན་དུ་ཐོན་ནས་རྡོ་དེ་བར་སྣང་ནས་ལྷ་ཡི་སྟོབས་ཀྱིས་་་་་
བླངས་ཏེ་ཁོ་ལ་འཕངས་པས་ཁོས་ལ་མོར་མདའ་ཞིག་འཕངས་པས་རྡོ་དེ་བར་་་་་
སྣང་ནས་ཆག་སེ་ཐར་རེ་གཏོར་བས། རྡོ་ཟེར་གྱིས་ཧོར་འཇང་གི་དམག་མི་བཅོ་
བརྒྱད་ཙམ་བརླག་པས་སྐད་ཅིག་གིས་སྤྲུལ་པའི་མི་དཀར་རྟ་དཀར་ཅན་གྱི་་་་་
གདོང་དུ་མཆོངས་ཤིང་རལ་གྲི་སྡིག་པ་ཤ་ཟན་དམར་པོ་དེ་འདེབས་ཉེ་བ་ན། །
དུས་ཚོད་བདུད་ཀྱི་ཁྲམ་ཤིང་འདེབས་པའི་དུས་ཚོད་ཡིན་པས། ལྷ་ལ་མཚོན་
ཐེབས་པའི་ཉེན་ཁ་ལ་བབ་པ་མཁྱེན་ཏེ་རྟ་ཁ་བསྒྱུར་ཏེ་བྲོས་པ་ལྟར་བྱས་པས་་་་་
ཁོས་ངར་ཆེན་གྱིས་དེད་པས། ཡར་ཙམ་ཕྱིན་པས་བདུད་མཚོན་ཐེབས་པའི་
དུས་ལས་ཡོལ་བ་དང་། ཚུར་ཁ་བསྐོར་ཏེ་རལ་འགྲན་ཇ་ཡུན་ཙམ་བྱས་ཀྱང་
ཕམ་རྒྱལ་མ་བྱུང་། དེ་ནས་གོ་ར་རྒྱལ་པོ་དེས་གྲི་ཤུབས་ལ་དྲངས་ཏེ་ཐོང་
འཛིངས་བྱེད་རྩིས་ཀྱིས་ལན་གསུམ་སྤར་ཀྱང་བར་སྣང་སྟོང་པ་ལ་སྙབ་པ་ལྟར་་་་་
འཛིན་རྒྱུ་མ་བྱུང་བས་ཁོས་ལྷ་བ དུད་གང་ཡིན་ཞིག་གི་སྤྲུལ་པ་ཡིན་པ་འདྲ། །
འདི་ལ་འཐབ་ན་ཉི་མ་བ ཤོལ་དགོས་ལས་མི་འདུག་དེ་བས་སྒར་ལ་གཏད་ནས་་་་་
རྙིང་མ་གཅོད་པ་དགའ་བསམ་སྟེ། རྟ་ཁ་བསྒྱུར་ཞིང་ཧོར་སྒར་དུ་མཆོངས་ཏེ་
ཧོར་དམག་ལྔ་བཅུ་ཙམ་ཕབ་པས། ཧོར་ཁྲ་བོ་ཁྲ་ཤོག་དང༌། རི་པའི་དཔའ་
རྒོད་འབུམ་པ། ཐང་པའི་གྲུ་གུ་ཁེར་སྐྱེས་གསུམ་ལ་ཐུག་པས་སོ་སོ་ལ་རལ་གྲི་
བཏབ་སྟེ་བསད་པ་དང་། མཉམ་དུ་ལྷ་ཡི་སྤྲུལ་པས་གདོང་བླངས་པས་ཁོས་འདི་
ལ་ལན་བྱས་པས་ཉི་མ་བཤོལ་རོགས་ལས་མེད་བསམ་སྟེ། གཡས་ཤོག་འཇང་
སྒར་ལ་མཆོངས་ཏེ་མི་ཉི་ཤུ་ཙམ་རྒྱུགས་ཞོར་ལ་བསད་དེ་བྱུང་བ་དང༌། གཡུ་ལྷ།
བེར་ཐུལ། ཁུ་བྱུག མེ་ཉག་ཆོས་ཀྱི་དབང་ཕྱུག་བཅས་ནས་གདོང་བླངས་ཏེ་
447



གོ་ར་ཚྭ་རྫོང་།
རལ་འགྲན་ལན་རེ་བྱས་པས་གཡུ་ལྷའི་ཁྲུབ་བྱང་གཏོར་བ་ལས་མཚོན་གྱིས་་་་་་
འཇིགས་པ་མེད་སྟོབས་མ་ཆོད། ཁུ་བྱུག་དང་བེར་ཐུལ་གཉིས་ལ་གྲི་རེ་བཏབ་
པས་གྲི་རྨས་རེ་བཏང་། མེ་ཉག་ཆོས་ཀྱི་དབང་ཕྱུག་གི་ཕྲག་པ་ལ་ཐེབས་པས་
གཤག་སྟེ་རྟ་ལས་ལྷུང་ནས་འདས། དེ་ནས་གཡུ་ལྷ་བེར་ཐུལ་གཉིས་ནས་ངར་
ཆེན་གྱིས་ཁོའི་དཔུང་པ་གཡས་གཡོན་ལ་འཐམ་སྟེ་དཀྲུག་པས་ཁོས་ཀྱང་ལག་་་་་
གཉིས་ཀྱིས་གཡས་གཡོན་བྱས་ཏེ་ས་ལ་བརྡབ་བསམས་ཀྱང་། དཔའ་རྟུལ་
གཉིས་རྩལ་ཆེ་བས་བརྡེབ་རང་མ་ཐུབ་པ་གཉིས་ཀ་རྟ་ལས་ཕྲལ་ནས་འཇུ་འཐེན་་་་
བྱེད་བཞིན་ལ། སྤྲུལ་པའི་མི་དེ་ཡང་སླེབས་ཏེ། དཔའ་རྟུལ་གྱི་དཔུང་རོགས་
མཛད་པས་ཁོས་དཔའ་རན་ཚོད་ཀྱི་རྟ་ཁ་བསྒྱུར་བ་དང་། དཔའ་མོས་རླུང་ནག་
བསད་པ་མཐོང་སྟེ་ང་རྒྱལ་དྲག་པོ་གློ་བུར་དུ་ལང་ཞིང་དཔའ་མོའི་གདོང་ལ་་་་་
གཤིན་རྗེ་སྲོག་ལ་རྔམ་པ་ལྟར་མཆོངས་ཤིང་། རལ་གྲི་སྡིག་པ་ཤ་ཟན་དེ་ལ་མི་
ཁྲག་གིས་ངོམ་ཆགས་པ་དེ་མེ་ལྕེ་འབར་བ་ལྟར་དགུང་ལ་གཟར་ཏེ་གཟིག་མོ་ཁྲག་
གིས་སྨྱོས་པ་ལྟར་རལ་པའི་གསེབ་ནས་མེ་སྟག་ཁྲོམ་ཁྲོམ་གྱིས་འཐོར་ཏེ་གླུ་འདི་དྲི་
ཟའི་འགྱུར་ཆེན་དགུ་འགྱུར་ལ་དྲངས་ཤིང་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །གླུ་
མཆོད་གཅིག་བསྟོད་གཉིས་འབར་བ་ལྷ། །དགྲ་བོའི་ཤ་ཁྲག་དྲོད་མོ་བཞེས། །
མཆོད་གཅིག་བསྟོད་གཉིས་ཧ་བ་བདུད། །གླིང་དཀར་བསད་པའི་རོ་ལ་རོལ། །
མཆོད་གཅིག་སྟོང་གསུམ་ཡུལ་ལྷ་དཔུང་། །དགྲ་བོའི་གློ་སྙིང་ཞལ་དུ་གསོལ། །
ཐོག་རྒྱལ་ཁྲི་བཙན་དཔུང་སྐྱོར་མཛོད། །སྤྱི་དགྲ་ཇོ་རུ་གླིང་གི་བུ། །སྒེར་དགྲ་
བྱང་བདུད་དྲི་ཟ་མ། །མ་བཞག་དགྲ་མགོ་ལག་ཏུ་ཞོག །ས་འདི་བྱང་ཡུལ་སྐྱིད་
པའི་ཡུལ། །གངས་ཨ་ཡེར་སྤྱང་མོའི་དར་ཐང་ཟེར། །རྐྱང་ཆུང་ག་མའི་ཕ་ས་
་
448



，
ཨ་སྟག་བཅས་ཀྱིས་འཁྲུག་ཆེན་བྱས།
རེད། །ཤ་བ་རྣ་བའི་ཕ་ཡུལ་རེད། །ཡར་འགྲོའི་ཚུགས་པ་ཆོག་ལེ་མིན། །མ་
འགྲོས་སྒར་མལ་ཆོག་ལེ་མིན། །ང་བྱང་ཡུལ་རྒྱལ་པོའི་ཕ་ས་རེད། །ཁྱོད་ཧམ་
ཆེན་གྲུ་སྒར་ཅི་ལ་བརྒྱབ། །ང་བྱུང་ཡུལ་རྒྱལ་པོ་ཉམ་ཆུང་བུ། །རང་མལ་རང་
ཡུལ་འཛིན་པ་ལ། །དོན་མེད་རྟ་ཇག་ཅི་ལ་རྒྱུགས། །ཉེས་མེད་དམར་བསད་ཅི་
ལ་བཏང་། །ཕུ་གངས་དཀར་ལམ་པོ་རྩོད་རྒྱུ་མེད། །མདའ་ཞིང་གི་མུ་རྡོ་རྩོད་
རྒྱུ་མེད། །རྒྱ་ཚ་བསད་ལེ་ཨེ་བོ་ཡིན། །རོང་ཚ་བཀུམ་ལེ་ཨེ་མི་ཡིན། །འབྲུག་མོ་
འཕྲོག་དང་ཇ་མཁར་བཤིག །ཁྱོད་མ་ནུས་སྡུག་གནང་ཅི་ཞིག་ཡོད། །དམག་
དཔོན་མགྱོགས་པའི་རླུང་ནག་དེ། །རྫོང་གནམ་རྫོང་ཕྱུག་མོའི་གདུང་མ་ཡིན། །
སྦྲ་མ ཐིང་མཚོ་ཕྱུག་མོའི་གུར་ཤིང་ཡིན། །མགོ་འཕྲུ་ཁྲག་དམར་ཛར་རེ་ཁུར། །
ཤ་རྒབ་འཚོ་མི་བྱང་རྒྱལ་ཡོད། །ཤ་ལན་དགུ་སྐོར་མ་བླངས་ན། །ཐོག་རྒྱལ་ཤི་
བའི་རོ་དང་འདྲ། །གཤོག་ཐོགས་གནམ་འཕུར་མང་ན་ཡང་། །ཁྱུང་ཆེན་རྩལ་
ལ་འགྲན་ཟླ་མེད། །གནམ་འཕང་བསྐྱོད་ལུགས་འདྲ་ལེ་མིན། །ས་གཞི་སྡེར་
ཐོགས་མང་ན་ཡང་། །གངས་སེང་སྟོབས་ལ་འགྲན་ཟླ་མེད། །རྩལ་ལྡན་མཆོངས་
ལུགས་འདྲ་ལེ་མིན། །བྱང་གླིང་དཔའ་བོ་མང་ན་ཡང་། །གོ་རའི་རྒྱལ་ལ་འགྲན་
ལེ་མིན། །དཔའ་རྩལ་ཆེ་ལུགས་ཁ་ཁ་རེད། །ཨ་མཚར་བ་བྱས་ན་ཇོ་རུ་བུ། །མི་
བྱེད་དགུ་བྱེད་ཁྲམ་པའི་བུ། །ཁྲ་མོ་དམག་གི་ཁ་བར་ནས། །བུད་མེད་ལུས་ལ་
སྟག་ཆས་ཅན། །ཁམས་གསུམ་གྲོང་འཇོམས་སྲིན་མོའི་གཟུགས། །ཁྱོད་འདྲའི་
དམག་དཔོན་ཨ་བ་རེ། །ཁྲམ་པས་སྲིད་ལ་དབང་བསྒྱུར་བྱེད། །རྒྱལ་འབངས་
འཇིགས་པའི་ལྟས་ངན་རེད། །རྒྱལ་པོས་འབངས་ལ་ཁྲལ་འཇལ་སྒྲུབ། །བསྐལ་
པ་ཞིག་པའི་ཐན་ལྟས་རེད། །བུད་མེད་དམག་གི་གཙོ་བོ་བྱེད། །མི་བདེ་ཕུང་
བའི་ལྟས་ངན་རེད། །ཁོ་རང་མེད་པའི་མོ་རང་དེས། །གཏམ་ལ་མ་མཁས་རང་
4 49



གོ་ར་ཚྭ་རྫོང་།
མཁས་ཟེར། །མོ་རང་མེད་པའི་ཁོ་རང་དེས། །ཇ་ཐབ་མི་འཛིན་ཀ་མེད་ཟེར། །
གླིང་ཕོ་ཟད་མོ་ལ་ཐུག་ལེ་རེད། །མ་ཚད་འདྲ་མ་འདི་འདྲ་འགི། །དགེ་བཤེས་
རབ་བྱུང་ལུང་ཁྲིད་མཁན། །དུག་གསུམ་མི་དགེའི་གཞི་མ་དེ། །མ་སྤང་ཐར་
ལམ་བཀག་པས་ཟེར། །རང་ཉིད་ང་རྒྱལ་འདོད་སེམས་དེ། །སྤང་བྱ་ཡིན་པར་
མ་ཤེས་ཟེར། །སྡེ་ཆེན་མི་དཔོན་ཁྲིམས་གཅོད་མཁན། །རྐུ་འཕྲོག་དབྱེན་དཀྲུག་
མི་ཆོག་ཟེར། །ཉེས་ན་ཁྲིམས་ལ་ཕབ་པས་ཟེར། །རང་ཉིད་ལྐོག་ཟས་ཉེ་རིང་དེ།།
ཁྲིམས་འགལ་ཡིན་པ་མ་ཤེས་ཟེར། །གེ་སར་ཕྱི་མའི་དེད་དཔོན་མཁན། །བདུད་
རིགས་ནག་ཕྱོགས་བསྒྲལ་བས་ཟེར། །མ་བ ཏུལ་དམྱལ་བར་གཏོང་བས་ཟེར། །
ཉེས་མེད་མི་བསད་རྟ་རྐུ་དེ། །སྡིག་པ་ཡིན་པ་མ་ཤེས་ཟེར། །གཏམ་ལ་འདོད་
པ་ཉེ་རིང་ཕྱེ། །རྒྱུ་ལ་ཟ་འཕྲོག་འཇམ་རྩུབ་ཕྱེ། །ཟེར་བའི་གཏམ་དེ་ཨི་མི་
བདེན། །བྱང་རྒྱལ་སེང་གེ་དཀར་མོ་དེས། །ཁྱི་ཁྲག་འཐུང་བསམ་མ་ཡོད་ཀྱང་། །
སྲུང་བའི་ཕོ་ཉ་ཡིན་སྣང་དེའི། །མི་འཐུང་ལས་དེ་ཀ་མེད་བྱུང༌། །བྱང་རྒྱལ་
ཐང་དཀར་རྒོད་པོ་ངས། །འབུ་རོ་རྒུམ་ཐུས་མ་བསམ་ཀྱང༌། །ཤ་ཁྲག་ཕུང་
ཁམས་ཡིན་པའི་གཤིས། །མི་ཟ་ལས་ཀྱིས་ཀ་མེད་བྱུང་། །སྟོབས་ཆེན་བྱང་ཡུལ་
རྒྱལ་པོ་ངས། །བུད་མེད་གསོད་བསམ་མ་ཡོད་ཀྱང་། །རླུང་ནག་བཀུམ་པའི་
ཉེས་ལན་གྱིས། །མི་གསོད་ལས་ཀྱིས་ཀ་མེད་བྱུང་། །རལ་གྲི་སྡིག་པ་ཤ་ཟན་
འདི། །བཏབ་ན་ཐར་པ་མི་སྲིད་ལེ། །ལྷ་ཆེན་འབར་བའི་ཕྱག་མཚན་རེད། །
གཅིག་གཡུག་མགོ་ལག་མ་བླངས་ན། །བྱང་རྗེ་མིན་པའི་རྟགས་ལ་ཞོག །
ཅེས་གླུ་དེ་ལྟར་བླངས་ཤིང་རྦབ་རྒོད་འདྲིལ་བ་ལྟར་མཆོངས་བྱུང་བས། །
དཔའ་མོས་གླུ་ལེན་ཞིག་བཏང་དགོས་བསམ་ཡང་ལོང་ཁོམ་མ་བྱུང་བར། རལ་
གྲི་ཤུབས་ནས་ཕྱུང་སྟེ་རལ་འགྲན་ཇ་ཡུན་ཙམ་བྱས་པས་ཁོས་གྲི་དེ་བ ཏབ་ན་མི་་་
450



ཨ་སྟག་བཅས་ཀྱིས་འཁྲུག་ཆེན་བྱས།
E
ཆོད་པ་མི་སྲིད་པ་ཞིག་ཡིན་ཀྱང་དཔའ་མོ་ལ་དགྲ་ཡིས་འཇིགས་པ་ལས་བྲལ་་་་་་
ཞིང་། མ་ཟད་རྒྱལ་པོའི་སྐུ་འཇུག་ནང་འཇམ་ཡོད་པ་བཅས་ཀྱིས་མ་ཆོད་ཅིང་
ཕར་ཡང་གྲི་མང་དུ་བཏབ་པས་མ་གནོད་པར་དེ་ནས་སྟོབས་ཆེན་གོ་ར་རྒྱལ་པོ ་་་
དེའི་བསམ་པ་དགྲ་གླིང་དཀར་ཟེར་བ་འདི་ལ་ཕོ་མི་དགོས་མོ་ལ་ཡང་མཚོན་གྱིས་
མི་འཇིགས་པ། འདི་ལྟ་བུའི་ནུས་པ་དང་སྟོབས་ཤུགས་མེད་ན་ཕྱོགས་ཀྱི་རྒྱལ་
ཁབ་དེ་ཙམ་ཞིག་ག་ལ་དབང་དུ་འདུས། བསམ་སྟེ་སྐད་ཅིག་གིས་རལ་གྲི་ཤུབས་
ལ་དྲངས་ཤིང་ལྕགས་ཀྱི་ཕ་བོང་གུར་ཙམ་ཞིག་སྟོབས་ཀྱིས་བླངས་ཏེ་འཕངས་་་་་
པས་སྤྲུལ་པའི་རྒྱལ་པོས་བླངས་པས་དཔའ་མོ་ལ་ཐེབས་ཀྱང་ཅི་ཡང་མ་ཐུབ་པས།
དེ་ནས་ཁོས་སྤྲུལ་པའི་རྒྱལ་པོ་ལས་བཟུར་ཏེ་བདུད་དམག་ལྔ་བཅུ་ཙམ་མཚོན་ལ་་
དྲངས་ཤིང་བྱུང་བར། ཨ་དཀར་ཐར་པའི་བསམ་འགྲུབ་ནས་མདའ་གཉིས་
འཕངས་པས་བྲང་དང་ནུ་མ་ལ་ཐེབས་ཀྱང་མ་གནོད་ཁོ་རྒྱུགས་ཞོར་གྲི་གཅིག་་་་་
བཏབ་པ་བསམ་འགྲུབ་ཀྱི་མགུལ་ལ་ཐེབས་པས་དབུ་ས་ལ་ལྷུང་སྟེ་རྟ་ལས་ལྷུང་བ་
དང༌། བདུད་བློན་གླུ་བདུད་ནས་ཞགས་གཅིག་བཏབ་པ་གྲི་ཡིས་བཅད་དེ་སྟེང་
དུ་མཆོངས་ཤིང་གྲི་གཅིག་བཏབ་པ ས་དཔུང་སོག་ཕྲལ་ཏེ་བཀྲོངས་ནས། ཀི་
ཤར་བཏབ་ཅིང་གཡོན་སྒར་དུ་མཆོངས་ཏེ་ལྷོ་མོན་དང་རྨི་ལིའི་དམག་བཅོ་་་་
བརྒྱད་ཙམ་ཕབ་སྟེ་བྱུང་བར། དུང་སྐྱོང་སྟག་ལྷ་ཁྲི་དཀར་དང་རྨེ་རུ་གཉིས་ནས་
གཟའ་བདུད་བསད་ཅིང་འདོ་བ་མུན་པའི་རླུང་ཅན་ལ་མགོ་འཕྲུ་བཀལ་ཏེ་ལྡིང་་་
ཁྲིད་བྱེད་བཞིན་འགྲོ་བ་མཐོང་སྟེ། སྙིང་ལ་ཚེར་མ་ཟུག་པ་ལྟར་ང་རྒྱལ་འཁྲུག་
ཅིང་སྟེང་དུ་གླུ་ལེན་མེད་པར་ཐོག་དམར་བབས་པ་ལྟར་མཆོངས་ཤིང་རལ་་་་་་་
འགྲན་མང་པོ་བྱས་པས་ཕན་ཚུན་སུ་ལ་ཡང་གནོད་མ་ཐུབ་པར་གཅིག་ངོ་གཅིག་་
གིས་ལེན་པ་ལྟར་ལས་དབྱེར་མ་ཆོད་པས། དེ་ནས་མོན་པའི་དཔའ་རྟུལ་དང་རྨི་
451



གོ་ར་ཚྭ་རྫོང་།
E
ལིའི་དཔའ་བོ་རྣམས་བྱ་རྒོད་ཐང་ལ་རུབ་པ་ལྟར་བྱས་ཏེ་རལ་འགྲན་མང་པོ་བྱས་
པས། ཁོས་གཡས་འགྱུར་གཡོན་འགྱུར་གྱི་གྲི་དེ་རེ་རེ་བཞིན་བཏབ་བྱུང་བ་སྨར་
ཁམས་ཆོས་རྒྱལ་གྲགས་པའི་ཕྲག་པ་ལ་གྲི་ཐེབས་པས་ནུ་མ་བར་དམར་ཧར་གྱིས་་
གཤག་པས་སྨར་ཁམས་པས་ངར་ཆེན་གྱིས་རྨས་ཁྲག་ངོ་ལ་བཏབ་སྟེ་གྲི་གཅིག་་་་
བཏབ་པས་བྱང་རྒྱལ་གྱི་དཔུང་པའི་གྲུ་ཁུག་ལ་གྲི་རྨས་ཅུང་ཙམ་བྱུང་ཞིང་ཁྲག་་་་
དམར་ཤར་ཤར་ཐོན་པ་དང་། ཁོས་ཡང་གྲི་གཅིག་བཏབ་པས། དབུ་གས་
གཉིས་ཀྱིས་རྟ་ལས་ལྟུང་བ་དང༌། ཀི་ཤར་གནམ་ས་གས་པ་ཙམ་བཏབ་སྟེ་
དཀྱིལ་སྒར་ལ་གཏད་དེ་བྱུང་བ། དཔའ་ལ། གཡུ་ལྷ། ཤན་པ། དཔའ་མོ།
དུང་སྐྱོང་བཅས་ཧྲག་འཛོམས་ཀྱིས་རལ་འགྲན་ཐུང་ཙམ་བྱས་པས་ཁོས་དཔུང་མ་
ཤོག་པ་དང་། ལྷ་ཀླུའི་དམག་ཚོགས་བསམ་གྱིས་མི་ཁྱབ་པས་མངོན་སུམ་བསྐོར་
བའི་སྣང་བ་ཤར་བ་དང་གྲི་རྨས་ཕྲན་བུ་བྱུང་བའི་རྣམ་རྟོག་བྱས་ནས་དཔའ་ཁ་་་
རན་ཚོད་ཀྱིས་སྒར་མ ཐར་བུད་དེ་བློན་གཡུ་འབྲུག་གར་ཡོད་བསམ་སྟེ་བལྟས་་་་་
པས་བློན་གཡུ་འབྲུག་ཡང་སྤྲུལ་པའི་དཔའ་བོ་དང་འཐབ་བཞིན་ལས་གཞན་་་་་་
གཡས་གཡོན་གང་ལ་ཡང་འགྲོ་མ་ཐུབ་པར་དེ་མུས་ཡོད་པ། རྒྱལ་པོ་སྒར་མཐའ་
བུད་པ་མཐོང་སྟེ་རྟ་ཁ་བསྒྱུར་ཏེ་རྒྱུགས་ཞོར་དམག་ཉི་ཤུ་ཙམ་བཅོམ་སྟེ། རྒྱལ་
པོ་དང་བཅས་ཏེ་རང་སྒར་ལ་ཤོར་སོང་ངོ༌། །
452



ལེའུ་བཅུ་བ།
ཐོག་རྒྱལ་བློན་བཞིས་གླིང་སྒར་དཀྲུགས། །
ཚ་ཞང་འདན་མས་སྟོང་ཁྲི་བསད། །
སྒ་སྡེས་རྒྱོགས་རྡོ་དྲག་པོ་འཕངས། །
ལྕགས་རིའི་སྒོ་མོ་ཡོངས་སུ་གཏོར། །
དེ་ནས་གླིང་དཀར་གྱི་སྒར་ནས། དཔའ་མོ། གཡུ་ལྷ། རྨེ་རུ། དུང་སྐྱོང་
བཅས་ར་མདའ་འགྲོ་བའི་གྲབས་ཀྱིས་རྟ་ལ་ཞོན་ཏེ་ཆས་པ་ན། ཤན་པ་དཔའ་
མོ་གཉིས་ཀྱིས་ཚོད་འཛིན་བྱས་ཏེ་མ་བཏང་། དེར་གླིང་པ་རྣམས་ཀྱིས་དཔའ་
རྟུལ་འདས་པ་རྣམས་སྤུར་སྦྱོང་ཡང་དག་པར་བྱས་ཏེ། དམག་ལྔ་བརྒྱ་ཙམ་
བཅོམ་པའི་ཕུང་པོ་རྣམས་གཙང་པོ་ལ་བཏབ་སྟེ། བྱང་གོ་ར་རྒྱལ་པོའི་དཔའ་
རྩལ་ཟེར་ཏེ་ཧ་ལས་དཔའ་རྟུལ་རྣམས་ཞེད་པའི་ཉམས་སྣང་མེད་པའི་རྟིང་མ་་་་་
ངས་ལེན་ཁོས་ལེན་ངང་གནས། དེ་ནས་གོ་ར་རྒྱལ་བློན་གཉིས་རབ་སྟོད་སྟག་
མོའི་ཁེར་རྫོང་ལ་འབྱོར་ཏེ། རླུང་ནག་དང་གཟའ་བདུད་གཉིས་ཤོར་བའི་
འགྱོད་པ་མང་པོ་བྱས། རྒྱལ་བློན་གཉིས་ནས་རྟིང་མ་ལེན་ལུགས་དང༌། རྫུ་
འཕྲུལ་ལྟ་བུའི་རྟ་མི་གཉིས་ཀྱིས་གདོང་ལེན་བྱེད་ལུགས་བཅས་གསུང་གླེང་ཞི་་་་་
དྲག་གནང་ཞིང་ད་དུང་ཡང་རྟིང་མ་གཅོད་ལུགས་བཅས་གསུང་གླེང་མང་པོ་་་་་་
བྱས་ཏེ་ཕོ་བྲང་ལ་ཕེབས་ནས་ཉིན་གསུམ་རིང་ཕར་དགྲ་ཚུར་ཤད་མེད་པར་དགྲ་
མལ་གསོས་ཏེ་གནས། ཉི་མ་གསུམ་གྱི་ཕྱི་ཉིན་ནམ་གསལ་བ་དང་མཉམ་དུ།
བྱང་གོ་ར་རྒྱལ་པོ་དེ་ལ་བློན་ཁྲི་སྡེའི་བཙན་སྐྱ་ཡ་མེད། དཔའ་བོ་སྟོབས་ལྡན་
453



གོ་ར་ཚྭ་རྫོང་།
རྒོད་པོ་གཉིས་ལ་དཔུང་བརྒྱ་ལྷག་ཙམ་བཅས་རབ་སྨད་ཁྱུང་ཆེན་ལྡིང་རྫོང་གི་་་་
དམག་སྒར་ལ་ཕེབས་ཏེ་བསུ་བ་དང་བཅས་ཕོ་བྲང་ལ་རྩེ་ཕྱོགས་མཐོན་པོའི་ཡང་་
གོང་གི་ཁྲི་ལ་བཞུགས་ཏེ་ཇ་ཆང་གི་སྐྱེམས་ཞུས་ཕུལ། དེ་ནས་རྒྱལ་པོ་ཉིད་གླིང་
སྒར་དུ་རྟིང་མ་ལེན་དུ་ཆས་རྒྱུའི་གླུ་ཐུང་ཞིག་ཡོད་ཀྱང་མ་བཀོད། བློན་པོ་
རྣམས་ནས་རྒྱལ་པོའི་ཇག་ཚབ་ཏུ་ང་འགྲོ་ཁོ་འགྲོས་བཤོལ་བ་ཕྱག་བཅས་ཕུལ་་་་་་
ཡང་། གསན་པའི་ཕྱོགས་ཙམ་མེད་པར་ཞལ་འཛུམ་པའི་མདངས་ཀྱིས་བློན་
ཚོགས་རྣམས་ལ། འོ་ན་ཁྱེད་ཅག་གིས་བསམ་མེད་ལྐུགས་པའི་ཨུ་ཚུགས་ཀྱི་
གཏམ་མ་བཤད་རང་ཅག་རྣམས་བདེ་བ་ལ་དགའ་བ་སུས་ཀྱང་ཤེས་མོད། མི་
བདེ་བ་ལ་དགའ་བ་ནི་སུ་ཡང་མེད། འོན་ཀྱང་རང་ཅག་གི་རྒྱུ་ནོར་ལོངས་སྤྱོད་
མཐའ་དག་ཀུན་གླིང་སྡུག་མ་ངན་ཇོ་རུའི་ཆེ་བཙན་གྱི་དབང་གིས་འཕྲོག་སྟེ།
སྡུག་གི་འགོ་མ་ཚུགས་དགོས་པ་ནི་དགྲ་ཡིས་བྱས་ལེ་ཡིན་པ། བདེ་ལྡན་གྱིས་
གནས་པ་མ་བྱུང་བ་སྔོན་གྱི་ལས་ཀྱི་འབྲས་བུས། བྱང་ཡུལ་རྒྱལ་ཁབ་ཆེན་པོ་
འདི་ནམ་ལང་གི་སྐར་མ་ལྟ་བུ་རང་ཅག་ཁ་ཤས་མ་གཏོགས་དགྲ་འདྲེས་གཡབ་་་་
མོའི་འོག་ཏུ་སོང་བ་ནི་ཤེས་བཞིན་ལ། ཁྱེད་རང་བྱུང་ཡུལ་གྱི་བློན་འབངས་ཀུན་
གྱིས་ང་ལ་དག་སྣང་གིས་གཏོང་བར་མི་ནུས་ཞེས་པའི་བརྩེ་གདུང་ཡོད་པ་ནི་འདི་
ལྟ་སྟེ། ཕ་རོལ་དགྲ་བོས་བརྩེ་བར་མི་བྱེད་པ་ངན་སྤྱོད་ཀྱི་བརྙས་ལས་འདི་ལྟར་
ཁུར་བ་ལས་ཤི་བ་མི་དགའ་རེ། དེ་སྔོན་ཡང་བློན་འབངས་དེ་ཙམ་ཞིག་གླིང་
དགྲས་བསད་པ་མིག་གིས་ཡང་མི་མཐོང་བ་འགྱོད་པ་ཆེ། ད་ནི་རང་ཅག་རྣམས་
གཅིག་ཤི་གཅིག་རིག་གིས་རྟིང་མ་གང་ཆོད་བྱེད་པ་ལས་དགའ་སྐྱིད་ཀྱིས་བདེ་་་་་
བར་སྡོད་པའི་དུས་ཚོད་རྫོགས་ཟིན་པ་ཡིན་མོད། དགྲ་ལ་ལན་དང་གཉེན་ལ་
གྲོགས་འཕྲོད་པ་ཞིག་ཡོང་བ་ཡང་ངེས་པ་མེད་པས། དེ་བས་རྒྱལ་པོ་མི་སྡོད་པ་
，
，
，
454



ཐོག་རྒྱལ་བློན་བཞིས་གླིང་སྒར་དཀྲུགས།
འབྱུང་གཞི་བཤོལ་བ་དང་འདྲ་བས། གླིང་མ་ངན་ཇོ་རུ་ལ་དཔའ་བོ་ཐོད་གཏུག་
གིས་རྟིང་མ་མི་ཞན་པ་ཞིག་ལེན་རྒྱུ་ཡིན་པ་ཁྱེད་རྣམས་ཀྱིས་ལྟད་མོ་གཟིགས་ཨོཾ།
ཕྱིས་སུ་རྟིང་མ་རེས་མོས་ཀུན་གྱིས་མ་ཞན་པ་རེ་གལ་ཆེ་གསུང་སྟེ། འདོ་བ་རླུང་
གཤོག་ནག་པོ་ཤ་ཟན་གྱི་ཁ་ལོ་བསྒྱུར་བ་དང་མཉམ་དུ། ཐོག་རི་སྟོང་ཁྲི་ཡ་མེད།
ཐོག་རི་སྟོང་སྟག་དམར་ལུ། སྟག་རི་རྒྱ་སྟག་དམར་པོ། དགེ་ཚེ་དཔའ་བོ་སྟོང་
ལྡན། ནག་ཚང་སྟག་རྒོད་ཁྱུང་ལྷ་བཅས་བྱང་གི་དཔའ་བོ་དྲུག་པོ་དེས། བྱང་ཆུ་
ཡར་ཆབ་གཙང་པོ་དེ་ལྦུ་བ་ཧྲུག་གེར་བཅད་དེ། སྦེ་ཨ་བྲ་ཙི་ཁུ་ཉི་ལེ། རྡོ་གོར་
མོ་ལ་ཆག་སེ་ཐ་རེ། ལམ་སྐྱ་མོ་ཐག་དཀར་བརྡོག་འདྲ། ཀི་ཤར་གཡུ་འབྲུག་
གྲགས་གྲགས། བཤུག་གླུ་ཅོ་ག་འགྱུར་འགྱུར། ཧ་དགོད་རྫ་རི་ཉིལ་ཉིལ་བྱེད་
བཞིན་གླིང་དཀར་རྒྱལ་པོའི་འབུམ་སྒར་གྱི་ལམ་སོ་བཟུང་སྟེ་བྱུང་བར་གཡུ་རི་བུ་་
མོ་སྤུན་གསུམ་གྱི་འགོ་ལ་གླིང་གི་སོ་པ་ཡོད་པ་རྣམས་ཀྱིས་མཐོང་སྟེ་བསང་དཀར་
དུད་པ་སྔོ་ཕྱུར་ཕྱུར་བྱུང་བར་དགྲ་ཡོད་པར་ཤེས་ཏེ་དཔའ་རྟུལ་རྣམས་ཀྱིས་གོ་་་་
གྱོན་མཚོན་ཐོགས་ཏེ་ཡོད་པར། རྒྱལ་བློན་དྲུག་པོ་དེ་ཤར་སྒར་གྱི་མཚམས་ནས།
སྟོང་ཁྲི་ཡ་མེད་དེ་གཡས་སྒར་ལ་བབས། ཐོག་རི་སྟོང་སྟག་དམར་ལུ་དེ་གཡོན་
སྒར་ལ་མཆོངས། རྒྱལ་པོ་མདུན་སྒར་ལ་བབས། སྟག་རི་རྒྱ་སྟག་དམར་པོ་དེ་
རྒྱབ་སྒར་ལ་མཆོངས་ཏེ་ཕྱོགས་རེ་རེ་ནས་མི་རྟ་ལྔ་བཅུ་ཙམ་རེ་ཕབ་སྟེ་བྱུང་བར་་་་
ཐོག་མར་མདུན་སྒར་ཤར་ངོས་ནས་གོ་ར་རྒྱལ་པོ་དང་། དགེ་རྩེ་དཔའ་བོ་སྟོང་
ལྡན། ནག་ཚང་སྟག་རྒོད་ཁྱུང་ལྷ་གསུམ་ནས་འདན་མ་སྟག་རོང་གཉིས་ཀྱི་
དམག་བརྒྱད་ཅུ་ཙམ་བསད་དེ་བྱུང་བར་བློན་ཆེན་འདན་མ་བྱང་ཁྲ་དེ་དགེ་རྩེ་་་་
བའི་གདོང་ལ་འཕྲད་དེ་བྱུང་བར་མདའ་ལྟོང་སྤྲད་ནས་གླུ་ཐ་ལ་དྲུག་འགྱུར་ལ་་་་
དྲངས་པ་འདི་ལྟར་རོ། །
455



གོ་ར་ཚྭ་རྫོང་།
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བླ་མ་ཡི་དམ་མཁའ་འགྲོ་གསུམ། །བཀའ་གསོལ་བ་འདེབས་སོ་བྱིན་གྱིས་
རློབས། །ཤར་རྒྱ་གར་རྡོར་གདན་གནས་མཆོག་ནས། །མགོན་ས་ར་ཧ་ལ་གསོལ་
བ་འདེབས། །ཐུགས་བྱམས་པས་འགྲོ་བ་ཡོངས་ལ་གཟིགས། །ས་འདིའི་ས་ངོ་མ་
ཤེས་ན། །ཨ་རུའི་སེང་ཐང་ཕྱུག་མོ་ཟེར། །གླིང་སྒར་ཁྲ་མོའི་གཞི་དཀྱིལ་རེད། །
ང་འདྲ་གླིང་དཀར་འདན་ཡུལ་ནས། །ཤར་ལུང་རི་དྲུག་མཁར་ནང་ནས། །ཁྲི་
གཅེས་འདན་མ་བསམ་འགྲུབ་ཟེར། །གཡུ་འབྲུག་བཞིན་དུ་རྒྱང་གྲགས་ཆེ། །
ཐོག་དམར་བཞིན་དུ་མདའ་མོ་འཕེན། །གློག་ལྕེ་བཞིན་དུ་མྱུར་མགྱོགས་ཆེ། །དེ་
སྔོན་རྒྱལ་ཁབ་དེ་ཙམ་བ ཏུལ། །རྟིང་མ་བླངས་བླངས་བཤད་ཚོད་མེད། །དེ་ནས་
ཚེ་ཟད་དམར་པོ་སྐྱ། །ས་འདི་ཚོ་གཤིན་ཐང་སྐྱ་མོ་ཡིན། །ཁྱོད་གཤིན་པོ་སྡིག་
ཆེན་གང་དུ་འགྲོ། །བུ་ང་ཚོ་འཆི་བདག་གཤིན་རྗེ་ཡིན། །ཁྱོད་ཚེ་ཟད་མི་ངན་
ག་ན་བསྒྲོད། །དགུང་གི་རྟ་བདུན་དབང་པོ་ལ། །མེ་ཁྱེར་སྲིན་བུས་ག་ནས་
འགྲན། །བྱ་རྒྱལ་ཁུ་བྱུག་གསུང་སྙན་ལ། །ཅོག་ཆུང་ཁྲ་མོས་ག་ནས་འགྲན། །
ཁྱུང་ཆེན་མཁའ་ལྡིང་གཤོག་རྩལ་ལ། །སྤུ་མེད་པགས་བྱིའུ་ག་ནས་འགྲན། །གླིང་
དཀར་དཔའ་རྟུལ་དཔུང་པ་ལ། །སྔར་མ་བྱང་མིས་ག་ནས་འགྲན། །ཕྱོགས་ཀྱི་
རྒྱལ་ཁབ་བཅུ་པོ་དེའི། །ཅི་མཐའ་མིག་གིས་མ་རིག་ཀྱང་། །ཅི་བྱས་རྣ་བས་
ལོས་རང་ཐོས། །མིག་ཡོད་གཡང་ལ་ཅི་ལ་ལྕེབས། །བསམ་ཡོད་སྨྱོན་པ་ཅི་ལ་
བྱེད། །བྱང་ཡུལ་རྒྱལ་བློན་ཆག་སྒོས་དེད། །ཁྲ་མོ་གླིང་ལ་འགྲན་ཡ་བྱས། །ཉེས་
མེད་རྟ་རྐུ་ཚོད་འཛུགས་བྱས། །བྱས་མེད་དགྲ་ལ་ཐོག་རྒྱག་བྱས། །གཡང་དཀར་
ལུག་གི་གཤེད་མ་དེ། །སྤྱང་ཐང་སྔོན་མོ་ལས་ཀྱིས་སྐྱེས། །ཚེ་ཚེ་ར་ཡི་ལྟག་
བདུད་ལ། །འཕར་བ་དམར་མོ་སྔོན་ལས་ཚར། །བྱིའུ་ཆུང་འཇོལ་མོའི་སྲོག་
456



ཐོག་རྒྱལ་བློན་བཞིས་གླིང་སྒར་དཀྲུགས།
བདག་ལ། །ལྕགས་ཁྲ་ཧོར་པ་ལྷུན་གྱིས་གྲུབ། །ནག་པོ་བདུད་ཀྱི་གཤེད་མ་ལ། །
གེ་སར་གོང་མ་ལྷ་ནས་བབས། །དམ་ཉམས་ལྟ་ལོག་བསྒྲལ་མི་ལ། །གྲུབ་ཆེན་
བརྒྱད་ཅུ་གླིང་ལ་བལྟམས། །དམར་པོ་སྐུ་ཡི་སྲོག་བདག་ལ། །འདན་མ་བྱང་ཁྲ་
གདོང་ལ་ཐོན། །མི་དྲུག་ཚེ་ཟད་གླིང་ལ་ཆས། །རྟ་དྲུག་ལས་ངན་དགྲ་ལ་ཤོར། །
གཡས་ནས་འདོན་པའི་ཉག་ཕྲན་མདའ། །གཡུ་ལྟོས་སྒྲོ་ཁ་སྨུག་པོ་ཟེར། །གཡོན་
ནས་བླངས་པའི་མཆོག་དཀར་གཞུ། །གཞུ་ཆུང་དཀར་མོ་འཐེན་སྐྱིད་ཟེར། །
འཕང་ན་ཐར་མེད་གནམ་ལྕགས་ཐོག །དཀར་པོ་སྐྱ་ལ་ཧོ་མ་ཡ། །
ཞེས་གསུངས་ཤིང་མདའ་དེ་དགུང་ནས་ཐོག་དམར་འབེབས་པ་ལྟར་་་་་་་་
འཕངས་པས། དགེ་རྩེ་དཔའ་བོ་སྟོང་ལྡན་དེས་འདན་མའི་གླུ་ལ་ལན་ཞིག་
འདེབས་པའི་གླུ་ཚིག་ལ་དཔྱད་ནས་ཡོད་པར་མདའ་དེ་མདུན་གྱི་ནུ་མ་གཉིས་་་་་
བར་དུ་ཐེབས་པས། སྲུང་བ་གང་གིས་མ་བརྟན་པར་ཁོ་འདུལ་བའི་དུས་ལ་བབ་
སྟེ། ཆུ་སྲིན་དུང་གིས་ཕུག་པ་ལྟར་རྒྱབ་ཀྱི་སོག་བར་ནས་མདེའུ་ཐལ་གྱིས་བུད་
དེ་རྟ་ལས་ལྟུང་བ་དང་། བྱང་རྒྱལ་ནས་བྱ་བ་མ་ལེགས་པ་ཤེས་ཏེ་ལ་མོ་འདན་
མའི་གདོང་ལ་ཆས་ཏེ། ལྕགས་གཞུ་ནག་པོ་ལེབ་ཆེན་ནང་། དུག་མདའ་ཤ་ཟན་
སྨུག་པོ་བཞག་སྟེ་སྟོང་འཇིགས་མེད་པའི་གླུ་འདི་དཔའ་བོའི་དགྲ་ཤ་ཟ་བའི་བྱང་་
གླུ་འགྱུར་ཆེན་རིང་མོ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
མཁྱེན་གཟིགས་ནམ་མཁའ་ཡངས་པའི་ཀློང་། །ཁྲི་གདུགས་ཉི་མའི་གུར་ཁྱིམ་
ནས། །ལྷ་ཆེན་ཁྲོས་པ་འབར་བ་ལྷ། །རྒྱལ་པོའི་བྱུས་ལ་ཁ་འཛིན་གྱིས། །བར་
སྣང་སྟོང་པའི་མཁའ་དབྱིངས་ནས། །རླུང་ནག་འཚུབ་མའི་ཀློང་དཀྱིལ་ནས། །
བདུད་བཙན་ཧ་བ་སྲོག་གི་བདག །དམག་དང་ཇག་གི་ར་མདའ་མཛོད། །ཡུལ་
457



གོ་ར་ཚྭ་རྫོང་།
ལ
：
ལྷ་བྲག་དམར་ཤེལ་གུར་བཅས། །དེ་རིང་རྒྱལ་པོའི་དཔུང་སྐྱོར་གྱིས། །ས་འདི་
བྱང་ཡུལ་སྟོད་ཀྱི་ས། །ཨ་རུའི་སེང་ཐང་ཕྱུག་མོ་རེད། །ང་འདྲ་ཁྱོད་ཀྱིས་མ་
ཤེས་ན། །རི་རབ་འཛིན་པའི་ཁྱུང་ཆེན་ཡིན། །རྒྱ་མཚོ་ཀླུ་ཡི་ནོར་བུ་ཡིན། །
བྱང་ཡུལ་གོ་རའི་རྒྱལ་ཁབ་ནས། །སྟོབས་ཆེན་ཐོག་རྒྱལ་ཁྲི་བཙན་ཟེར། །གེ་
སར་རྒྱལ་པོའི་དཔུང་ཡ་ཡིན། །གླིང་དཀར་དམག་གི་གཤེད་མ་ཡིན། །བྱ་ཁྱུང་
ཆེན་རི་རབ་ལོགས་ལ་གནས། །སྦྲུལ་དུག་ཆེན་བསུ་མ་བྱུང་བའི་དུས། །འཕུར་
བར་སྣང་རླབས་ཀྱིས་མ་བཅད་ན། །བྱ་ཁྱུང་ཆེན་ཟེར་བ་ངོ་རེ་ཚ། །སྟག་དམར་
ཡག་ནགས་སྟོད་འཛིན་པའི་དུས། །དགྲ་ས་མདའ་དོན་མེད་རི་ལུང་བཀྲམ། །
དཔའ་མཆེ་སྡེར་ཤ་ལ་མ་ཟུག་ན། །སྟག་འཛུམ་དྲུག་རྒྱས་པ་ངོ་རེ་ཚ། །དུང་
དཀར་མོས་གྲུ་གཟིངས་འཛིན་པའི་དུས། །དགྲ་ཆུ་སྲིན་འཇིགས་པ་ཅི་ལ་ངོམ། །
ལུས་གཟུགས་བཞི་ཐལ་བྱུང་མ་ཕུག་ན། །དུང་དཀར་མོ་བཏགས་པ་དོན་རེ་
ཆུང་། །ང་བྱང་རྗེ་རང་མལ་སྡོད་པའི་དུས། །གླིང་གེ་སར་དམག་གི་བསུ་མ་
བྱུང་། །དཔའ་རྩལ་ཆེན་གླིང་སྒར་མ་གཏོར་ན། །རྩལ་དཔའ་བོ་བཏགས་པ་ངོ་
རེ་ཚ། །ཁ་སང་མ་བསྡད་རྒྱལ་པོ་དང་། །གླིང་སྡུག་དགྲ་ལྷའི་འབུམ་སྒར་དེ། །
ཤར་ནས་གཤག་ཅིང་ནུབ་ནས་བུད། །བརྒྱ་ཚོ་མང་པོ་མགོ་ལག་ཕྲལ། །བྱང་
སྒར་གཤོར་ཞིང་ལྷོ་སྒར་བསྒྲེས། །འཇང་བློན་མི་ཉག་ཆོས་རྒྱལ་དང་། །བདུད་
བློན་གླུ་བདུད་ཛྙཱ་ན་གཉིས། །རྨི་ལིའི་ཆོས་རྒྱལ་འཇིགས་མེད་གསུམ། །གོ་འཇོའི་
དཔོན་དང་ཧོར་ཕྲུག་གསུམ། །དཔའ་རྟུལ་ཕུ་ནུ་མི་དྲུག་དེ། །རེ་རེ་བཞིན་དུ་
མགོ་སྐྱེ་ཕྲལ། །དམག་མང་ཕྱེད་མེད་ས་ལ་བརྡབ། །དགྲ་ལྷ་ཤིའམ་དོང་ལ་གབ། །
ཧོར་ངན་ཤན་པ་གཡུ་ལྷ་དང་། །དུང་སྐྱོང་དཔའ་ལ་རྨེ་རུ་བཅས། །བྲོས་པས་
རི་ལུང་རྗེས་ཀྱིས་གང་། །བསད་བསད་ཞེན་པ་ལོག་ནས་བྱུང་། །ཐ་མ་སྙིང་
458



ཐོག་རྒྱལ་བློན་བཞིས་གླིང་སྒར་དཀྲུགས། །
རྗེས་རང་ཚོད་བྱས། །ད་ནངས་མ་ངན་སྒར་ལ་ཡོང་། །གླིང་རྗེ་གེ་སར་རྒྱལ་པོ་
ཁོ། །མ་སང་གེ་སར་ཡིན་པས་ཟེར། །དགྲ་འདུལ་རྟིང་མ་ལེན་པས་ཟེར། །ཕོ་
དེ་འདྲའི་གདོང་ལ་ཡོང་ལེ་ཡིན། །བསམ་པ་རྒྱ་ཞིང་ཕྱུག་མོ་ལ། །བསྐོས་པ་ཐོད་
པའི་རི་མོ་རེད། །འདན་མ་བྱང་ཁྲ་ཡིན་པས་ཟེར། །མི་རྒན་ཤི་བདེས་མདའ་
འཕེན་དེས། །དཔའ་བོ་ལག་ཉེས་བསྐུམ་ནས་ཐལ། །དེ་ལན་མེད་པ་ཅི་ལ་སྲིད། །
མགོ་ཡ་ཐོད་སྐྲ་ལོ་དུང་བས་དཀར། །རྒས་ཡ་ཐོད་གཉེར་མའི་བང་རིམ་བརྩེགས།།
ཁ་སོ་མེད་འགྲམ་པ་ཕུ་ཡིས་གང་། །ང་བྱང་རྗེ་སྒུག་པའི་ལྟས་ངན་རེད། །
མདའ་ཉག་ཕྲག་ལྕགས་ཀྱི་འཕྲུལ་འཁོར་ཅན། །དཔུང་སྐྱ་མོས་རྫོང་བ་བྱེད་པའི་
དུས། །བྲག་རྡོ་རྗེ་ཐོག་གིས་གཏོར་འདྲ་བྱེད། །མགོ་འཕྲུ་རྟ་ཁྲབ་འཁོར་གསུམ་
བཅས། །རྒོད་པོའི་དཔའ་དར་བྱེད་པས་ཆོག །ཁ་ཆེམས་ཡོད་ན་ང་ལ་ཞོག །
གླིང་ལ་ཆ་ལན་འཕྲོད་ལེ་བྱེད། །དེ་ནས་གླིང་དམག་ཁ་བཞི་གཏོར། །ཇོ་རུ་ནག་
རྫོང་ཞགས་ལ་བཀུག །གླིང་སྒར་གྲུ་བཞི་ཡུ་མེད་བྱེད། །དཔའ་རྟུལ་ཕུ་ནུ་མགོ་
སྐེ་ཕྲལ། །དགའ་འོ་བསམ་མམ་སྡུག་གོ་བསམ། །གླིང་རྒན་འདན་མའི་ཡིད་ལ་
ཞོག །གཏམ་མང་པོ་བཤད་པའི་དགོས་པ་མེད། །
ཅེས་ཟེར་ཏེ་མདའ་དེ་དུག་གི་རང་མེ་སྔོ་དམར་ཕྱུར་རེ་འུར་སྒྲས་པ་འདར་་་
བ་ཙམ་གྱིས་འཕངས་བྱུང་བ། ལྷ་ཚངས་པས་གནམ་ལྕགས་ཀྱི་འཁོར་ལོ་ཕྱི་ནང་
དགུ་ཙམ་ཞིག་འདན་མའི་ཐད་དུ་ཕུབ་ཟད་པ་ལྟར་འཁོར་ཞིང་ཡོད་པ་དེས་་་་་་་
ཤུགས་བླངས་པས་ཐར་གྱིས་གཏོར་ཏེ་ཁྲབ་མ་སྟོད་ཀྱི་མཚམས་ལ་ཐེབས་པས།
གོ་མཚོན་གྱིས་བརྟན་པའི་རེ་བ་བྲལ་ཡང་། མཚོན་གྱི་འཇིགས་པ་བྲལ་བ་དང་།
སྲུང་བས་བརྟན་ནས་ཅི་ཡང་མ་ཐུབ་པར། འདན་མས་གླུ་དེ་ཐོས་པས་གཅན་
གཟན་གྱི་རྒྱལ་པོའི་རྣ་བར་བཤིག་སྒྲ་ཐོས་པ་ལྟར་ང་རྒྱལ་དྲག་པོར་ཁྲོས་ཏེ་དཔག་
459



གོ་ར་ཚྭ་རྫོང་།
ཚད་དགུ་བསྐོར་གྱིས་དཔའ་རྩལ་རྒྱས་ཏེ། དེ་རིང་འཆི་བདག་གཤིན་རྗེའི་གྲེ་
ཁུང་རེད་ཀྱང་ཕྱི་ནུར་མི་བྱེད་བསམ་པའི་དཔའ་བོ་རླུང་སྟོབས་རྒྱས་ཏེ་ཡོད་པར།
མདའ་ཟེར་གྱིས་གཡོ་བ་ཙམ་ལས་མ་གོས་པར་བྱུང་ནས། གོ་ར་རྒྱལ་པོ་ནས་
མདའ་ཡིས་གནོད་མ་ཐུབ་པར་ཤེས་ཏེ། ང་ཡི་མདའ་དེ་མཐའ་ཡི་རྒྱ་མཚོ་ལ་
ཐེབས་ཀྱང་སྐམ་ནུས་པ་ཞིག་ཡིན་ཀྱང་གླིང་རྒན་འདན་མ་ལ་ཅི་ཡང་མ་ཐུབ་་་་་
ཀྱང་། དཔའ་བོ་ཐོད་གཏུག་གིས་རྟིང་མ་ལེན་དགོས་བསམ་སྟེ། འདོ་བ་རླུང་
གཤོག་ནག་པོ་དེའི་རྗེས་བཞི་ནས་མེ་སྟག་དམར་པོ་ཕྱུར་རེ་འཚུབ་པ་དང་མདུན་་
དུ་བཅར་ཚར་ཞིང་འདན་མས་གླུ་ལེན་ཁོམ་མ་བྱུང་བར་རལ་འགྲན་བྱས་པས་་་་
དབྱེར་མ་ཆོད། དེ་ནས་གོ་ར་རྒྱལ་པོས་རལ་གྲི་ཤུབས་ལ་དྲངས་ཤིང་དཔུང་པས་
འདོམ་བཏབ་སྟེ་རྡོ་ལ་རྡབ་བསམས་ཀྱང་འདན་མ་ང་རྒྱལ་གྱི་སྟོབས་ཀྱིས་ཕར་་་་་
འཐེན་ཚུར་འཐེན་གྱིས་ཅུང་ཙམ་འདྲ་འདྲ་ལྟར་གྱི་ངང་ནས་རྨ་རྒྱལ་སྤྲུལ་པའི་མི་ས་
དཀར་རྟ་དཀར་ཅན་གྱི་དཔུང་རོགས་འདན་མ་ལ་བྱས་པས། ཁོས་འདི་ལྟར་
བྱས་ཚེ་ཡུན་རིང་བ་ལས་རྙིང་མ་མི་ཡོང་བསམ་སྟེ། དེ་ལས་བཟུར་ཞིང་དམག་
ཁྱོད་ལ་མཆོངས་ཏེ། སྟག་རོང་དམག་འཕྲུ་དམར་ཅན་བརྒྱད་ཅུ་ཙམ་མཚོན་ལ་
དྲངས་ཏེ་བྱུང་བར། ལྷ་རྒོད། བྱ་ཆེན། ཁང་ནེ། འབུམ་དཔོན་དཔའ་འགྲུབ།
ཨ་ཁོང་སྟག་མོ་འཛུམ་རྒྱལ་བཅས་ཀྱིས་གདོང་བླངས་ཤིང་འཐབ་པས། ཁོས་ཨ་
ཁོང་དང་དཔའ་འགྲུབ་གཉིས་ལ་གྲི་རེ་བཏབ་པས་རྟ་ལས་ཕབ་སྟེ་བཀྲོངས། ལྷ་
རྒོད་ལ་གྲི་མང་པོ་བཏབ་ཀྱང་མ་ཆོད། གཞན་བློན་པོ་གཉིས་ལ་ཡང་གྲི་རེ་
གཉིས་བཏབ་ཀྱང་མ་ཆོད་སྐབས། ཡང་སྤྲུལ་པའི་རྒྱལ་པོ་དེར་ཕེབས་ཏེ་ཁོའི་
གདོང་ལེན་མཛད་ཅིང་རལ་འགྲན་ཇ་ཡུན་ཙམ་བྱས་པས། ཁོས་མི་འདི་སྟོབས་
རྩལ་དང་གཟི་བརྗིད་ཆེ་བ་གེ་སར་ཨོཾ་དེ་ཨི་ཡིན་བསམ་སྟེ། ངར་ཆེན་གྱི་རལ་གྲི་
460



ཐོག་རྒྱལ་བློན་བཞིས་གླིང་སྒར་དཀྲུགས།
ལན་གསུམ་བཏབ་པས་མེ་སྟག་ཁྲ་ཐོར་ཐོར་འཕྲོ་བ་ལས་ཅི་ཡང་མ་ཐུབ་པས་ཁོས་
ཞེ་སྡང་ལྷག་པར་ཁྲོས་ཏེ་རལ་གྲི་ཤུབས་ལ་བཙུད་ནས་སྤར་མོ་གདེངས་ཏེ་སྟེང་དུ་
མཆོངས་ནས་བཟུང་བསམ་ཀྱང་སྤར་གྱིས་འཛིན་རྒྱུ་མེད་པ་འཇའ་ལ་རེག་པ་་་་་
ལྟར་ལས་མི་འདུག་པས་ཁོས་ཨ་ཁ་སེང་དགྲ་ལྷའི་དམག་སྒར་གཤོར་བའི་དུས་་་
འདི་ལྟར་སྤྲུལ་པའམ་སྒྱུ་མ་གང་ཡིན་གྱིས་དགྲ་གདོང་བླངས་པ་མ་ཟད་འདིར་་་་་
ཡང་དེ་ལྟར་འདུག ད་གང་བྱས་ཀྱང་རྙིང་མ་ཡོང་བ་ཁག་པོ་ཞིག་ལས་མི་
འདུག གཞན་ལ་འགྲན་པ་དགའ་བསམས་ཏེ་རྟ་ཁ་བཏང་ཞིང་རྒྱུགས་ཞོར་རྡོ་
ལུག་གི་དྲོད་པ་ཙམ་ཞིག་གཡས་ལ་འགྱུར་ཏེ་བླངས་ནས་ལྷ་རྒོད་ལ་བརྒྱབ་པས། །
ལྷ་ཡིས་སྟོབས་བླངས་པས་སྲོག་སྐྱོན་མ་བྱུང་ཡང་། རེ་ཞིག་དྲན་མེད་དུ་བརྒྱལ་
ཏེ་རྟ་ལས་ལྷུང་བས། སྟག་རོང་ཤོག་ནས་ལྷ་རྒོད་གྲོང་སོང་སྙམས་ཏེ་ཐམས་ཅད་
དེར་འཛོམས་ཤིང་མ་གྲུབ་པའི་རྒྱལ་མོའི་དབུ་ལོ་བདུག་པས་ཉི་མ་ཤར་བ་ལྟར་་་་་
སོར་ཆུད། ཁྲོ་ཐུང་ནི་སྔངས་སྐྲག་གིས་ཅི་བྱེད་མེད་པར་ཁྲི་ཞབས་སུ་འཛུལ་ནས་
དབུགས་ཡོད་ལ་ཁད་དང་མེད་ལ་ཁད་ཀྱིས་ཕྱི་ལ་བུད་མ་ཕོད། དེ་ནས་བྱང་
རྒྱལ་དེ་གཡས་ཤོག་སོག་པོ་དང་སྟོད་གླིང་གསེར་པའི་དཔུང་ནང་དུ་ཤོར་ཏེ་སྤྱང་
མོས་ལུག་ཁྱུ་དཀྲུག་པ་ལྟར་གྱིས་གླིང་དམག་ལྔ་བཅུ་ཙམ་མཚོན་ལ་དྲངས་ནས་་་་་
བྱུང་བར། །གསེར་པའི་ཉི་འབུམ། གདོང་བཙན། སྟོབས་རྒྱལ་རིན་ཆེན་
གྲགས་པ། སྟག་དམར་སྟོབས་ཆེན། མི་ཝང་བེར་སེར། གསེར་པའི་རྒྱལ་
མཚན་ཆོས་གྲགས་རྣམས་ནས་གདོང་བླངས་ཏེ་གྲི་མཚོན་སྣ་ཚོགས་ཤིག་བཏབ་་་་
ཀྱང་ཁོ་ལ་ཅི་ཡང་མ་ཐུབ། བྱང་རྒྱལ་ནས་གྲི་དེ་གཡུག་ལུགས་མི་འདྲ་བ་མང་པོ་
ཞིག་གིས་བཏབ་པས། དཔའ་རྟུལ་རྣམས་ཀྱི་གོ་ཁྲབ་ཧྲུག་གེར་བཏང་ཡང་། ལྷ་
སྲུང་གིས་དཔུང་སྐྱོར་བྱས་པས་མཚོན་གྱིས་མ་ཆོད། དེ་ནས་ཁོས་རུམ་ནས་ཐེའུ་
461



གོ་ར་ཚྭ་རྫོང་།
རང་གི་བླ་རྡོ་ཞིག་ཡོད་པ་དེ་བླངས་ནས་ཤུགས་དྲག་བཅས་འཕངས་པས། ཉི་
འབུམ་གཡས་ལ་འགྱུར་ཙམ་བྱས་པས་དཔུང་ཟུར་ནས་འུར་ལྡིར་གྱི་སྒྲ་བཅས་་་་་
གསེར་པའི་རྒྱལ་མཚན་ཆོས་གྲགས་ལ་ཐེབས་པས་མི་རྟ་གཉིས་རྫ་མ་རྡོ་ཡིས་་་་་་
གཏོར་འདྲ་བྱས། དེ་ནས་ཉི་འབུམ་སྟག་དམར་སྟོབས་ཆེན་གཉིས་ཁོའི་དཔུང་
པ་གཡས་གཡོན་ནས་བསྡུས་ཏེ་དཀྲུག་པས། ཁོས་ཀྱང་ཚུར་འ ཐམ་སྟེ་ཁྲབ་ཆེན་
དཔུང་འཛིན་ཡུད་ཙམ་བྱས་པས་གླིང་དཔོན་གཉིས་སྟོབས་རྩལ་ཆེ་བས་ཁོས་ལག་
རུབ་ཀྱིས་དོགས་ནས། ཕར་དཀྲུག་ཚུར་འགུལ་གྱིས་ཤོར་ཏེ་རྒྱབ་སྒར་དུ་
མཆོངས་ཏེ། སྒ་འབྲུ་གཉིས་ནས་རྟ་དམག་ཉི་ཤུ་ཙམ་ཕབ་པ་དང་། སྒ་སྡེ། །
སྣང་སྲས་གཡུ་སྟག་བཅས་དཔའ་རྟུལ་ཁ་ཤས་ནས་གདོང་བླངས་ཏེ་འཛིང་པས།
ཁོའི་རལ་གྲི་དེ་སྐྱ་ལོའི་རྡོ་རྗེ་དྲག་རྒྱལ་ལ་ཐེབས་པས་ཁས་གཉིས་སུ་བཏང་སྟེ་རྟ་་་
ལས་ལྷུང་སྟེ་འདས། དེ་ནས་སྒ་སྡེས་སྤར་མོ་གདེངས་ཤིང་། སྟེང་ལ་མཆོངས་
པས། ཁོས་མི་འདིའི་ཆ་ལུགས་གང་ལ་དཔྱད་ཀྱང་འབྲུ་སྒ་སྡེ་ཟེར་བའི་སྟོབས་
ཆེན་དེ་ཡིན་ལས་ཆེ་བས་འདིའི་ལག་ཏུ་བཅར་དགོས་པའི་དོན་མེད་བསམ་སྟེ་་་་་
སྐད་ཅིག་གིས་རྨུ་སྤྱང་གིས་དཔུང་ནང་ལ་རྒྱུགས་ཏེ་དམག་བཅུ་གྲངས་ཤིག་ཕབ་་་
སྟེ་བྱུང་བར། རིན་ཆེན་དར་ལུ། རྒོད་རྒྱལ་གྲགས་པ། མཚལ་དམར་ལྷ་རྒོད་
བཅས་ནས་གདོང་བླངས་ཏེ་གྲི་མཚོན་ཇི་སྙེད་ཅིག་བཏབ་ཀྱང་གནོད་མ་ཐུབ། །
ཚུར་ཡང་རལ་གྲི་མང་པོ་བཏབ་བྱུང་ཡང་མ་ཆོད། དེ་ནས་སྒ་སྡེ་ཡང་དེར་
སླེབས་ཏེ་རལ་འགྲན་བྱས་པས་སྒ་སྡེ་ལ་གྲི་མང་པོ་བཏབ་ཀྱང་མེ་སྟག་ཚུབས་སེ་་་
འདུག་པ་ལས་མ་གནོད་པར་ཁོས་རྟིང་མ་མི་ཡོང་བར་ཤེས་ཏེ། རྟ་ཁ་གཡོན་
ཕྱོགས་ལ་བསྒྱུར་ཏེ་བར་གླིང་གི་དམག་དཔུང་ནང་དུ་མཆོངས་ཤིང་མི་རྟ་མང་པོ་་
ཆག་ཉིལ་དུ་བཏང་བས། འཇང་སྲས་གཡུ་ཁྲི། འབྲུ་མི་དཀར། སྡོང་མ་ཕྲུག་
462



ཐོག་རྒྱལ་བློན་བཞིས་གླིང་སྒར་དཀྲུགས།
སྟོང་དཔོན་ཨ་གྲགས། རྨ་ཉིན་དཔོན་བཅས་ནས་གདོང་བླངས་ཏེ་གྲི་མཚོན་
མང་པོ་བཏབ་ཀྱང་། ཕར་ཚུར་སུ་ལ་ཡང་མཚོན་མ་སོང་བས། དེ་ནས་འཇང་
སྲས་གཡུ་ཁྲི་ནས་རལ་གྲི་ཤུབས་ལ་བཙུད་དེ་ཞགས་པ་གྲུ་ནས་ཕུད་ཅིང་ཀླད་ལ་་་་
ཕྱུར་ཏེ་མི་མིན་ཀླུ་སྲིན་ཁྲོས་པ་ལྟར་གྱིས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་འཇང་གི་ལྷས། །རྒོད་པོའི་ཞགས་ཁ་འཚོ་རོགས་གྱིས། །ས་
འདི་ཨ་རུའི་སེང་ཐང་ཟེར། །ང་འདྲ་འཇང་ཡུལ་བྱེ་ཐང་ནས། །གཡུ་འབྲུག་
འགྱིང་རྫོང་ནང་བཅུད་དེ། །ས་དམ་རྒྱལ་པོའི་བུ་རྒྱུད་ལ། །འཇང་སྲས་གཡུ་ཁྲི་
གུང་རྗེ་ཟེར། །བར་གླིང་འོམ་བུའི་འབུམ་དཔོན་ཡིན། །ཆེ་བཙན་སྟག་མོའི་
གདུང་རྒྱུད་ཡིན། །སྡང་བ་དགྲ་ཡི་གཉའ་གནོན་ཡིན། །བྱམས་པའི་གཉེན་གྱི་
སྐྱོར་རོགས་ཡིན། །དེ་ནས་ཚུར་ཆས་ནག་པོ་སྐྱ། །ཧམ་ཆེན་བྱང་མི་སུ་འདྲ་ཡིན།།
ཁྲི་གདུགས་ཉི་མའི་ཁ་རྩ་ནས། །གངས་དཀར་མཐོ་ཚོད་ཟུང་དང་དགའ། །
གནམ་ལྕགས་འབབ་པའི་ཁ་རྩ་ནས། །རྒྱུ་ཞིང་ཕྱུག་མོའི་སྐྱེ་ཚོད་གྱིས། །ལྕགས་
ཀྱུ་འགུག་མོའི་ཁ་རྩ་ནས། །ཉ་ཆེན་ཡོལ་མོས་འགྱུར་ཚོད་གྱིས། །དཔའ་རྟུལ་
ངར་མའི་དཔུང་བར་ནས། །ནག་པོ་སྐུ་ཡིས་བརྙས་ཚོད་གྱིས། །སེང་དཀར་མོ་
འགྱིང་བ་གངས་ལ་འགྱིང་། །འགྱིང་ཆེ་ན་འོ་མི་ཐང་ལ་ལྷུང༌། །མགོ་གཡུ་རལ་
ནེའུ་ལེའི་ཚང་གདན་བྱེད། །སྟག་དམར་ཡག་ངར་བ་ནགས་ལ་ངར། །ངར་ཆེ་
ན་ས་མདས་སྙིང་མདའ་སྤྲད། །ལུས་འཛུམ་དྲུག་ཚན་པའི་གྲལ་ལ་ཚུད། །བུ་
དཔའ་གསར་ངར་བ་དཔུང་ལ་ངར། །ངར་ཆེ་ན་དཔའ་བོའི་ལག་ལ་ཚུད། །
མགོ་དར་འཕྲུ་ཕ་རོལ་དགྲ་བོས་ལེན། །བོད་རྒྱལ་ཆེན་བཅུ་ཡི་ནང་རོལ་ནས། །
ཞགས་སྐྱེན་པའི་རང་དབང་ཐོབ་ལེ་ལ། །ང་གཡུ་ཁྲིའི་གོང་ལ་སུ་ཡང་མེད། །
463



གོ་ར་ཚྭ་རྫོང་།
1
འཕྲུལ་མིག་ཨ་ལུང་སྐེ་ལ་བཀོན། །རྣོ་མྱུར་ལྕགས་ཀྱུ་ཕྲག་ལ་འདེབས། །སྟོབས་
ཆེན་དཔུང་གི་བསུ་མ་ཡོད། །ལག་རིང་དཔུང་གིས་སྐྱོར་མ་ཡོད། །ཐག་ནག་
ཤར་རེ་བཙོན་ལ་བཅུག །རང་ཤ་རང་ཁྲག་ལྟོ་ལ་སྟེར། །མལ་ས་ཚེར་མའི་
གདན་ལ་བྱེད། །ཉིན་ཉི་མའི་ཞལ་རས་སྐལ་བ་བཅད། །མཚན་ཟླ་བའི་འོད་ཀྱི་
གསལ་ལམ་བཀག །ཏིང་འཛིན་ཟས་ལ་བཅུད་ལེན་གྱིས། །མུན་པའི་སྨག་གི་
མཚམས་ལ་སྡོད། །ལུས་འགུལ་མེད་ལྕགས་ཀྱི་སྒོམ་ཐག་བསྐོར། །དགའ་འོ་
བསམ་མམ་སྡུག་གོ་དྲན། །གླིང་དཀར་ཝེར་མའི་ཟོ་དོར་རྣམས། །གཡུ་ཁྲི་དཔོན་
གྱི་ཞགས་ཁ་འཚོས། །མ་གཡེལ་གོང་མ་ལྷ་ཡི་ཚོགས། ། །
ཞེས་གླུ་དེ་ལྟར་བླངས་ཤིང་ཞགས་པ་གློག་གི་རྣམ་པ་ལྟར་འཕངས་པས།
བྱང་གོ་ར་རྒྱལ་པོའི་དཔུང་པར་ལྕགས་ཀྱུ་ཐེབས་ཏེ་འཐེན་པས་ཁོས་ངར་ཆེན་གྱི་་
རལ་གྲི་ལན་གཉིས་བཏབ་པས་མ་ཆོད་ཡང་ལྷ་ལ་ར་མདའ་སྦྲན་པའི་གསོལ་བ་་་
དྲག་ཏུ་བཏབ་སྟེ་གྲི་གཅིག་བཏབ་པས། འབར་བའི་ཟངས་གྲི་དེ་ཁོའི་ཤ་ཟན་ལ་
སྤྲུལ་ཏེ་ཡོད་པར་ཞགས་ཧྲུལ་དུམ་དུ་འཕངས་ཏེ་བྱ་འཕུར་བ་ལྟར་སྟེང་དུ་་་་་་
མཆོངས་ཤིང་རལ་འགྲན་སླར་དུ་བྱས་པས་ཕར་ཚུར་སུ་ལ་ཡང་གནོད་མ་འཁྲུག་་་་
པས། བྱང་རྗེ་དེ་ང་རྒྱལ་འཁྲུག་སྟེ་འཇང་སྲས་ཀྱི་སྟེང་དུ་མཆོངས་ཤིང་ཁྲུབ་ཆེན་
དཔུང་འཛིངས་བྱས་པར། འབྲུ་མི་དཀར། རྨ་ཉིན་དཔོན་གཉིས་ཀྱང་འཐམ་
པས། བྱང་རྒྱལ་སྟོབས་ཆེ་བ་ཙམ་གྱིས་གཡུ་ཁྲི་མི་རྟ་ཕྲལ་བ་དང༌། རྒྱལ་པོའི་
སྤྲུལ་པ་མི་དཀར་རྟ་དཀར་ཅན་ཞིག་བྱུང་སྟེ་འཇང་སྲས་ལ་དཔུང་རོགས་བྱས་་་་་
པས་ཁོས་དཔའ་ཁ་མི་ཡོང་བ་ཤེས་ཏེ། རན་ཚོད་ཀྱིས་སྒར་མཐར་བུད་པ་དང་།
ནག་ཚང་སྟག་རྒོད་ཆུང་ལྷ་དེ། རྒྱལ་པོ་དང་མཉམ་མཉམ་ལྟར་གྱིས་གླིང་དམག་
མང་པོ་ཕབ་ཅིང་འགྲོ་མུས་དེར། རྒྱབ་སྒར་མ་བཟུར་ཙམ་ནས། རིན་ཆེན་དར་
，
464



ཐོག་རྒྱལ་བློན་བཞིས་གླིང་སྒར་དཀྲུགས། །
ལུ། རྒོད་རྒྱལ་གྲགས་པ། ཨ་ནུ་ཚངས་པ་བཅས་ནས་རལ་གྲི་མང་པོ་འདེབས་
རེས་བྱས་པས་ཁོའི་གྲི་དེ་ཨ་ནུ་ཚངས་པ་ལ་ཐེབས་པས་ཁྲག་དམར་ཤར་ཤར་གྱིས་
རྟ་ལས་ལྷུང་སྟེ་འདས། དེ་ནས་འཇང་སྲས་ཡང་དེར་ཐོན་ཏེ་དཔུང་རོགས་བྱས་
པའི་སྐབས་དེར། འབྲོང་ཕྲུག་པས་རལ་གྲི་གཅིག་བཏབ་པས་ཁོའི་བྲང་ལ་རྩེ་
ཤེད་ཀྱིས་ཐེབས་པས་རྩིབ་མ་སྒོ་ཕྱེས་པ་ལྟར་བྱས་ཀྱང་ཁོ་ངར་ཆེན་གྱིས་རྒོད་རྒྱལ་
ལ་གྲི་གཅིག་བཏབ་བྱུང་བས་ཁྲབ་གོས་ཧྲུག་གེར་བཏང་། དེ་ནས་འཇང་སྲས་
ནས་གཡས་ཟུར་ནས་གྲི་གཅིག་བཏབ་པ ས་སྐེ་ལ་ཐེབས་ནས་མགོ་རྨོག་དང་་་་་་་
བཅས་ས་ལ་ལྷུང་སྟེ་བསད། ཡང་གཡས་ཕྱོགས་ནས། ཐོག་རི་སྟོང་ཁྲི་ཡ་མེད་
དེས་གསེར་བ་སོག་པོ་བཅས་ནས་རྟ་དམག་དྲུག་ཅུ་ཙམ་ཕབ་སྟེ་བྱུང་བར། མི་
ཝང་བེར་སེར་དེས་གདོང་བླངས་ཤིང་མདའ་ལྟོང་སྤྲད་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །རི་
རབ་ཡངས་པའི་ཁོང་སེང་ནས། །གནོད་སྦྱིན་ཆེན་པོ་འཇིགས་པའི་གཟུགས། །
དགྲ་སྲོག་གཅོད་ལ་རྟིང་མ་ལོངས། །སོག་རི་ནག་པོ་རྩེ་རྒྱལ་མཁྱེན། །མ་ཐུབ་
དགྲ་བོའི་སྲོག་རྩ་ཆོད། །ས་འདི་ཨ་རུའི་སེང་ཐང་རེད། །ང་འདྲ་ཁྱོད་ཀྱིས་ལོས་
རང་ཤེས། །སོག་སྟོད་འདོད་དགུའི་ས་ཆ་ནས། །རག་མ་འབུམ་རྫོང་ནང་རོལ་
ནས། །མི་ཝང་རིན་ཆེན་བེར་སེར་ཟེར། །གཡོན་རུ་དམག་གི་འབུམ་དཔོན་ཡིན།
དེ་ནས་ཚེ་ཟད་རག་པ་སྐྱ། །བྱང་གླིང་འཁྲུག་པའི་གཞི་བཞག་མཁན། །སྟོང་ཁྲི་
ཡ་མེད་ཨེ་བོ་ཡིན། །ཡིན་ན་དཔའ་བོའི་གླུ་ལ་ཉོན། །མེ་ཆུང་ཆུང་རྡོ་ལྕགས་
བར་ནས་བྱུང་། །དམར་འུར་རེ་ནགས་རི་བསྲེག་པའི་དུས། །འགྱོད་པ་ཅི་འགི་
དམར་ཡག་སྟག །ལུས་འཛུམ་དྲུག་ཐང་ལ་འཁྱམས་པའི་དུས། །དགྲ་ས་མདས་
བཅོམ་པ་འགྱོད་རེ་ཆེ། །ཆུ་ཆུང་ཆུང་གངས་རིའི་ཟུར་ནས་བབས། །སྔོ་ཆེམ་
465



གོ་ར་ཚྭ་རྫོང་།
མེར་རྒྱ་མཚོར་འཁྱིལ་ཉིན་མོ། །འགྱོད་པ་ཅི་འགི་མཁར་ཞིང་བདག །མཁར་ས་
ཞིང་གྱང་ཧྲུལ་བྱེད་པའི་དུས། །འགྱོད་པ་ཅི་འགི་ཞིང་གི་བདག །ཇག་རྟ་དེད་
ར་མདའ་བྱང་ནས་འཁྲུག །དམག་དཔུང་ཆེན་ཁ་ལོ་བསྒྱུར་བའི་དུས། །འགྱོད་
པ་ཅི་འགི་སྟོང་ཁྲི་བུ། །དཔུང་རིམ་ཟད་དགྲ་སྒར་གཤོར་བའི་དུས། །དགྲ་གླིང་
གིས་བཅོམ་པ་འགྱོད་རེ་ཆེ། །ཕོ་བྱུས་ཚོད་ཟིན་ན་མཁས་པ་ཟེར། །མོ་ཟས་ཚོད་
ཟིན་ན་མཛངས་མ་ཟེར། །གཏམ་བཤད་ཚོད་ཟིན་ན་སྤྱང་པོ་ཟེར། །བྱང་ཡུལ་
རྒྱལ་ཁབ་ཡངས་པ་དེ། །སྔ་ཕྱི་མིང་མེད་སྟོང་ལ་ཁད། །ལས་དགའ་འོ་བསམ་
མམ་སྡུག་གོ་བསམ། །མ་ཚད་རི་གཏེར་ཁྱིམ་ནོར་བཅས། །བཙན་པོའི་དཔུང་
གིས་ཧམ་འཕྲོག་བྱེད། །བྱང་ཡུལ་རྒྱལ་པོ་བཙོན་ལ་འཛིན། །སྟག་རི་དཔའ་བོའི་
མགོ་ལག་ལེན། །དམག་མང་རམ་པ་ཐང་ལ་བསྙིལ། །གཏེར་གཡང་ཁྲ་མོ་ནོམ་
ལ་ལེན། །ཕྱི་རབས་བོད་ལ་བཀའ་དྲིན་སྐྱོང་། །འགྲོ་རྣམས་བདེ་བའི་ལམ་ལ་
བཀོད། །དགའ་འོ་བསམ་མམ་སྡུག་གོ་བསམ། །ཁྱོད་དང་ང་རང་གཉིས་པོ་དེ། །
དང་པོ་ཉག་ཕྲན་མདའ་ལ་འགྲན། །བར་དུ་ཁྲ་རིང་མདུང་ཁ་བཀྱེ། །ཐ་མ་སྔོ་
མཉེན་མཚོན་ལ་འགྲན། །དཔའ་བོ་སུ་རེད་དེ་ནས་ལྟ། །
ཞེས་ཟེར་ཞིང་མདའ་དེ་འཕངས་པས་འུར་ལྡིར་གྱི་སྒྲ་དང་བཅས་ཁོའི་བྲང་
ལ་ཐེབས་པས་གོ་ཁྲབ་གང་གིས་མ་བརྟན་ཡང་ཁོ་འདུལ་བའི་དུས་ལ་མ་བབ་པས་
ཅི་ཡང་མ་ཐུབ། ཁོས་ངར་ཆེན་གྱིས་རྟ་ཁ་བགགས་ཏེ་རལ་གྲི་དུག་ཆེན་སྔོ་རིང་
ཁྲག་འཐུང་དེའི་མི་ཁྲག་རྟ་རླུང་ལྡན་གྱི་རྔོག་མ་ལ་ཕྱི་ཕྱི་བྱས་ཏེ། ཡ་ཁོ་རེ་སོག་
བློན་སྟོང་གཏམ་ཅན། །ཁྱོད་སྡར་མའི་ལག་སྔའི་མདའ་མོ་དེས། །འཕང་ལྕི་བས་
ཟོས་ཙམ་མ་བྱུང་ཐལ། །ང་དཔའ་བོའི་རྟིང་མ་འདི་འདྲ་ཡོད་ཟེར་ཏེ། དགྲ་
འགྱེད་དཔའ་བོའི་གྲི་བྲོ་དེ་ལན་གསུམ་བརྡུངས་ཏེ། ཀླུ་བདུད་ནག་པོ་ཁྲོས་པའི་
466



ཐོག་རྒྱལ་བློན་བཞིས་གླིང་སྒར་དཀྲུགས།
ཧུར་གླུ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ལྷོ་
སྤྲིན་ཕྱུག་མོའི་ཁ་བར་ནས། །ཁྲི་གདུགས་ཉི་མའི་གུར་ཁང་ནས། །ལྷ་ཆེན་
འབར་བ་གཟི་བརྗིད་ཅན། །བྱང་ཡུལ་རྒྱལ་པོའི་དབུ་འཕང་བསྟོད། །བར་སྣང་
ཡངས་པའི་གཞི་དཀྱིལ་ནས། །སྲོག་བདག་ཧ་བ་བདུད་ཀྱི་བཙན། །དཔའ་རྒོད་
དཔུང་པའི་སྐྱོར་མ་གྱིས། །ཡུལ་ལྷ་ཟངས་ཡག་ཐོག་གར་བཅས། །ཕ་རོལ་དགྲ་
བོའི་སྲོག་ལ་གཟིར། །ས་འདི་ཨ་རུའི་སེང་ཐང་ཟེར། །བྱང་ཡུལ་རྒྱལ་པོའི་ཕ་ས་
རེད། །ང་འདྲ་ཁྱོད་ཀྱིས་ལོས་རང་ཤེས། །རྟ་དེད་ར་མདའ་སོང་ཚུན་ནས། །མི་
རེར་དཔའ་བོའི་གླུ་རེ་བླངས། །རྟ་རེ་མགྱོགས་པའི་བང་རེ་བ ཏང་། །གླིང་
དཀར་བསད་པའི་ཤ་ཕ་བུ། །བྱང་ཡུལ་རྒྱལ་པོའི་བློན་པོ་མན། །ཐོག་རི་སྟོང་ཁྲི་
ཡ་མེད་ཟེར། །མི་མིན་རླུ་ཡི་བུ་རྒྱུད་ཡིན། །དེ་ནས་སོག་བློན་བེར་སེར་བུ། །
ཁྱོད་དང་ང་གཉིས་ཅི་ལ་འདྲ། །སྤྱང་མོ་འདུར་བའི་ལམ་བར་ནས། །ལུག་ཆུང་
སྙིང་རྗེ་གང་བྱས་རེད། །ལྕགས་ཁྲ་འཛུམ་པའི་གཤོག་ལམ་ནས། །བྱིའུ་ཆུང་སྤར་
མོས་བཏང་ལྷོད་ཡིན། །གླག་མོ་བཅུམ་པའི་རྩལ་ལམ་ནས། །གླ་བའི་རྒལ་ལྤགས་
གང་བཤུས་རེད། །སྟོང་ཁྲིའི་རྟིང་མའི་ཁ་བར་ནས། །སོག་བློན་སྙིང་རྗེ་གཏོང་
ལྷོད་ཡིན། །ཁྱོད་དང་ང་གཉིས་གཏུག་མཚམས་ཡོད། །རྟ་དེད་ར་མདའི་དཔུང་
བར་ནས། །སྟག་རི་དཔའ་བོ་འཇིགས་མེད་དེ། །བྱང་ཡུལ་རྒྱལ་པོའི་བློན་པོ་
ཡིན། །ཐོག་རི་བུ་ཡི་དཔུང་རོགས་ཡིན། །འབུམ་དམག་ཁྲ་མོའི་མགོ་རྫི་ཡིན། །
བྱང་གླིང་སྟག་གི་ར་བ་ནས། །ཁྱོད་བེར་སེར་བློན་གྱིས་མགོ་ལག་བླངས། །ཤ་ཚ་
བའི་ཚ་ལན་མ་འཕྲོད་ཡོད། །སྙིང་ན་བའི་ན་ལན་མ་སོད་ཡོད། །དུས་དེ་རིང་
ཐུག་པ་དགའ་ལུགས་ལ། །ཤ་ལན་ཤ་ལ་དྲོད་མོ་ཟ། །ཁྲག་ལན་ཁྲག་ལ་དམར་
བྱ
467



གོ་ར་ཚྭ་རྫོང་།
-
-，
，
，
，
，
，
པོ་འཐུང་། །མ་ཟད་སྒར་ཆུང་ཡུ་མེད་བྱེད། །དགྲ་སོད་མགོ་འཕྲུ་མཁར་ལ་ཁྱེར།།
རྟ་ཁྲབ་འཁོར་གསུམ་དཔའ་དར་ཟ། །ལེ་ལན་རྔ་དང་རྔ་ལྕགས་དང༌། །སྐྱེས་
ལན་བྲག་དང་ཤུག་པ་ཟེར། །ད་རེས་ཁྱོད་ལ་ཧོ་མ་ཡ། །གོ་ན་རྣ་བའི་བདུད་རྩི་
ལ། ། མ་གོ་གླུ་ལ་འགྲེལ་བ་མེད། ། །
ཅེས་གླུ་དེ་ལྟར་བླངས་ཏེ་རྦབ་རྒོད་འདྲིལ་བ་ལྟར་སྟེང་དུ་མཆོངས་ནས་་་་་
བྱུང་བ། ཁོང་གཉིས་རལ་འགྲན་ཐུང་ཙམ་བྱས་པས་དབྱེར་མ་ཆོད་པ། དེ་ནས་
སྟོབས་ཆེན། གནམ་ལྷ་བཅས་ཧྲུག་འཛོམ་གྱིས་གྲི་མཚོན་མང་པོ་བཏབ་ཀྱང་ཅི་
ཡང་མ་ཐུབ་ཁོས་རལ་གྲི་དེ་བེར་ཆེན་གྱི་ཕྲག་པ་ལ་ཐེབས་པས་སྲུང་བ་དང་བྱིན་་་་
རླབས་གང་གིས་མ་བརྟན་པར་མདུན་གྱི་ནུ་མ་བར་གཤག་སྟེ་བྱུང་བ་བེར་སེར་་་་་
ངར་ཆེན་གྱིས་ཁྲག་ངོ་ལ་བཏབ་སྟེ་གྲི་གཅིག་བཏབ་པས་དཔུང་པའི་ཤ་འགྱིང་ལ་་
གྲི་རྨས་བྱུང་ཞིང་ཤ་ནག་ཧྲུག་གེར་བཏང་བ་ཁོ་དབང་ཐང་རྫོགས་ཉེ་བའི་རྟགས་
སུ་ཡིན་པར་གདའ། དེ་ནས་ཁོས་ངར་ཆེན་གྱིས་གྲི་གཅིག་བཏབ་པས་མགོ་ཁ་
གཉིས་སུ་བཏང་སྟེ་བཀྲོངས། དེ་ནས་སྟོབས་ཆེན། གནམ་ལྷ་གཉིས་ནས་གྱི་རེ་
བཏབ་ཀྱང་མ་ཆོད། ཁོ་ལ་གྲི་རྨས་བྱུང་བས་རྣམ་རྟོག་སྐྱེས་ཏེ་དཔའ་ཁ་རན་
ཚོད་ཀྱིས་རྟ་ཁ་བསྒྱུར་ཏེ་སྒར་མཐར་བུད་པའི་དུས་སུ། ཐོག་རི་སྟོང་སྟག་དམར་
ལུ་ནས་བར་གླིང་དང་བྱེ་རུའི་བཅས་ནས་དམག་བརྒྱད་ཅུ་ཙམ་མཚོན་ལ་དྲངས་་་
ཏེ་བྱུང་བར། འཇང་སྲས་གཙོ་བོར་གྱུར་པའི་བར་གླིང་གི་དཔའ་བོ་རྣམས་དང་།
བྱེར་བློན་ཆོས་འགྲུབ་གཙོས་བྱེ་རིའི་དཔའ་རྟུལ་རྣམས་བཅས་བྱ་རྒོད་ཐང་ལ་་་་་་
རུབ་པ་ལྟར་གྲི་མཚོན་གྱི་འཁོར་ལོ་དམར་ཆེམ་ཆེམ་བསྐོར་ཀྱང་ཁོ་བདུད་ཀྱི་བུ་་་་
དངོས་ཡིན་པ་དང་འདུལ་བའི་དུས་ལ་མ་བབ་པས་མཚོན་གྱིས་མ་ཆོད། ཁོས་གྲི་
མང་པོ་བཏབ་པས་བར་གླིང་ཁྱུང་ཕྲུག་དང་བྱེ་རིའི་བརྒྱ་དཔོན་གྲགས་འབུམ་་་་་
468



E
ཐོག་རྒྱལ་བློན་བཞིས་གླིང་སྒར་དཀྲུགས།
གཉིས་ལ་གྲི་ཐེབས་པས་ལས་དབང་རྫོགས་ཏེ་རྟ་ལས་ཕབ་སྟེ་བཀྲོངས། དེ་ནས་
ཆོས་འགྲུབ་ཀྱིས་ཞགས་གཅིག་བཏབ་པས་ཁོའི་མགྲིན་པ་ལ་ཐེབས་ཏེ་རྒྱང་གིས་་་་
འཐེན་པ་དང་ཁོས་གྲི་གཉིས་བཏབ་པས་མ་ཆོད་པར་སླར་ཡང་སྟོབས་ཏེ་འཐེན་་་
པས། ཁོ་ཆོས་འགྲུབ་ཀྱི་སྟེང་དུ་མཆོངས་ཞོར་གྲི་གཅིག་བཏབ་པས་བདུད་
བཙན་གྱིས་དཔུང་སྐྱོར་བྱས་ཏེ་ཞགས་ཧྲུལ་དུམ་དུ་བཅད་དེ། རྟ་ཁ་བསྒྱུར་ཞིང་
རྒྱུགས་ཞོར་མི་དགུ་ཙམ་གྱི་འོག་ལ་བཏང་སྟེ་སྒར་མཐར་བུད་ནས་སོང་། ཡང་
སྟག་རི་རྒྱ་སྟག་མདར་པོ་དེ་རྒྱབ་སྒར་ལ་མཆོངས་ཏེ་ཆུང་བརྒྱུད་དང་གོ་བྲག་གི་་་
དམག་ལྔ་བཅུ་ཙམ་མཚོན་ལ་དྲངས་ཏེ་བྱུང་བར། ཆུང་བརྒྱུད་དང་གོ་བྲག་གི་
དམག་དཔོན་རྣམས་ནས་མདའ་མཚོན་སེར་བ་ལྟར་ཕབ་པས་ཅི་ཡང་མ་ཐུབ་་་་་་
པར། ཁོ་ངར་བའི་སྒོ་ནས་མདའ་སྟོང་སྤྲད་དེ་གླུ་འདི་སྟག་མོའི་ངར་སྒྲ་ལ་
དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ཁྲི་
གདུགས་འོད་ཀྱི་གུར་ཁང་ནས། །སྟོབས་ཆེན་འབར་བ་ཁྲོས་པའི་སྐུ། །མི་དམར་
བསྭཱ་ཡི་གོ་ཁྲབ་ཅན། །ཕྱག་ན་མདུང་དར་ཞགས་པ་ཐོགས། །བྱང་ཡུལ་རྒྱལ་
པོའི་བྱུས་ལ་གཟིགས། །བར་སྣང་རླུང་དམར་གུར་ཁང་ནས། །སྟོབས་ཆེན་ཧ་བ་
བཙན་གྱི་བདུད། །གདོང་ཐུག་དགྲ་བོ་ཨར་ལ་གཏོད། །ས་གཞི་སྲ་བརྟན་འགྱུར་
མེད་ནས། །བྲག་དམར་ཟངས་ཡག་ཤེལ་གུར་བཅས། །ཕ་རོལ་སྡང་དགྲའི་སྲོག་
སྙིང་ལོངས། །ས་འདི་བྱང་ཡུལ་བར་ཐང་ཟེར། །ང་འདྲ་འབྲས་ཡུལ་སྲིན་རྫོང་
ནས། །སྟག་རི་རྒྱ་སྟག་དམར་པོ་ཟེར། །སྡང་བ་དགྲ་བོའི་གཤེད་མ་ཡིན། །
བྱམས་པའི་གཉེན་གྱི་སྐྱོར་མ་ཡིན། །སྤྱང་ཐང་སྔོན་མོའི་ཁ་ཟས་དེ། །གཡང་
དཀར་ལུག་གི་ཞིམ་ཤ་རེད། །ལྕགས་ཁྲ་སྔོན་མོའི་ཟས་སྐལ་དེ། །བྱིས་ཆུང་ཁྲ་
469



གོ་ར་ཚྭ་རྫོང༌།
མོའི་ཁྲོམ་ཚོགས་ཡིན། །སྟག་རི་དཔའ་བོའི་དགྲ་སྐལ་དེ། །གླིང་དཀར་ཡུལ་གྱི་
དཔའ་རྟུལ་རེད། །ད་ནངས་རྟིང་མའི་གཅོད་ལམ་ནས། །ཤར་སྒར་གཤག་ཅིང་
ནུབ་སྒར་གཏོར། །བསད་བསད་ཤ་ལ་རི་རབ་བརྩེགས། །གཏུབ་གཏུབ་ཁྲག་ལ་
རྒྱ་མཚོ་འཁྱིལ། །གླིང་རུ་སྲོག་ལ་མ་ཕོངས་ན། །སྟག་རིའི་དཔུང་ལ་དལ་གུད་
མེད། །ཇོ་རུ་དགྲ་ལ་མ་འཇིགས་ན། །བྱང་ཡུལ་དཔུང་ལ་རྫོགས་དུས་མེད། །མ་
ཟད་བྱང་ཡུལ་གྲུ་གུ་རྒྱལ། །གོ་ར་རྒྱལ་དང་ཕ་རུས་གཅིག །ཕུ་ནུ་དཔུང་གི་གྲ་
སྡེབ་དེས། །རྨ་ཁམས་གླིང་ལ་འགྲན་པས་ཆོག །དུག་མཚོན་མེ་འབར་ཤུགས་
མདེལ་དང་། །འཇོམས་བྱེད་ལྕགས་བྱ་སྒ་དྲིལ་སོགས། །གླིང་དཀར་ཡུ་མེད་བྱེད་
པས་ཆོག །སྤྱང་ཐང་མ་མོ་དགུ་ཟོས་དེ། །ཐ་མ་ལུང་ཁུང་དོང་ལ་ཚུད། །ར་
ཟན་འཕར་བ་དམར་མོ་དེ། །ཐ་མ་མདའ་མོས་ཧ་ལ་འཕེན། །ཡུལ་དགྲ་མ་ངན་
གླིང་དཀར་དེ། །ཐ་མ་དུར་ས་བྱང་ལ་འདེབས། །དེ་ལས་ཡོང་རྒྱུ་ཅི་ལ་ཡོད། །
ངའི་ལག་གིས་བཟུང་བའི་ཉག་ཕྲན་མདའ། །དགྲ་སྡང་བ་མང་སྟེ་འཕངས་པ་
དཀོན། །དེ་རིང་མི་འཕེན་ཀ་མེད་རེད། །གདོང་ཐུག་མི་དཀར་གྲོ་བོ་སྐྱ། །དུང་
ཟླ་གཟའ་ཡིས་སྒྲིབ་འདྲ་བྱེད། །དེ་ནས་དཔའ་རྟུལ་མི་གསུམ་པོ། །རེ་རེ་བཞིན་
དུ་མགོ་ལག་ལེན། །དགའ་འོ་བསམ་མམ་སྡུག་གོ་བསམ། །བྱང་ཡུལ་བསྟན་པའི་
ཕོ་ལྷ་རྣམས། །གནམ་ལྕགས་མདའ་མོའི་ཁ་ལོ་བསྒྱུར། །ཤ་ཁྲག་ཟས་ལ་རྔམ་
ཟས་གྱིས། །རྟིང་མ་དཔའ་བོའི་ལག་ལ་སྤྲོད། །
ཅེས་ཟེར་ཏེ་དམའ་དེ་སྐར་མདའ་ཆད་པ་ལྟར་འུར་ལྡིར་གྱི་སྒྲ་བཅས་་་་་་་
འཕངས་བྱུང་བ་གོ་འཇོ་གཡུ་ཡག་ནོར་བཟང་ལ་ཐེབས་པས་རྒྱབ་ནས་སྒྲོ་ཁ་སྨུག་་་
རུབས་སེ་བུད་དེ་ཆིབས་ལས་ལྟུང་བ་དང་མཉམ་དུ་འབྲོང་ཕྲུག་རྒོད་རྒྱལ་གྲགས་་་
པ་དེ་ང་རྒྱལ་འཁྲུག་སྟེ་ངོ་གདོང་དམར་པོ་ཁྲག་གི་བཤོས་བུ་ལྟར་གྱུར་ཏེ་རལ་གྲི་་་
470



ཐོག་རྒྱལ་བློན་བཞིས་གླིང་སྒར་དཀྲུགས།
དོམ་ནག་ཤ་ཟན་གྱི་དཔའ་དམ་མཛུབ་མོར་བསྐོན་ནས་གདོང་དུ་བུད་དེ། ཁྱོད་
སྡར་མའི་ལག་སྔ་སྔོན་ནས་བྱུང་། ང་དཔའ་བོའི་རྙིང་མ་རྗེས་ལ་ཡོད། །ཟེར་ཏེ་
གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །དགྲ་
ལྷའི་ཁྲ་ཚང་གོང་མ་ནས། །ཚངས་པ་དུང་གི་ལྡེམ་འཕྲུ་ཅན། །དགྲ་ལྷའི་ཁྲ་ཚང་
བར་མ་ནས། །གཉན་ཆེན་ཟུར་ཕུད་ལྔ་པ་གཉིས། །དགྲ་ལྷའི་ཁྲ་ཚང་འོག་མ་
ནས། །ཀླུ་རྒྱལ་ནོར་བུའི་ཐོར་གཙུག་ཅན། །རླུང་ནག་འཚུབ་མའི་གུར་ཁང་ནས།
ཕ་མེས་བརྒྱུད་འཛིན་བན་ཐུང་བཅས། །མ་གཡེལ་དཔའ་བོའི་དཔུང་སྐྱོར་
མཛོད། །ས་འདི་ཨ་རུའི་སེང་ཐང་མདོ། །ང་འདྲ་སྨར་ཁམས་གླིང་ཡུལ་ནས། །
མཁར་དམར་འགྱིང་རྫོང་ནང་བཅུད་དེ། །མི་འཇིགས་གདོང་གི་བུ་རྒྱུད་ལ། །ཆེ་
བཙན་རྒོད་རྒྱལ་གྲགས་པ་ཟེར། །རྒོད་པོའི་དཔུང་པ་དགྲ་ལ་ངོམ། །རྒྱལ་ཁ་
རྙིང་མ་རང་གིས་བླངས། །རྒོད་རྒྱལ་གྲགས་པ་དེ་ནས་ཐོགས། །དེ་ནས་བྱང་
བློན་རྒྱ་སྟག་བུ། །མིང་དང་དོན་གཉིས་ཡ་བྲལ་མཁན། །ཁྱོད་དང་སྟོང་བདུད་
ཡ་མེད་གཉིས། །རྟ་དེད་ར་མདའ་གླིང་ལ་ཕྱིན། །དཔུང་རོགས་དམག་མང་ཡུ་
མེད་བྱས། །སྔར་མ་སྟག་མོ་ལ་ལུང་བྲིས། །འདི་ལོ་བྱང་ལ་ཆས་ཚུན་ནས། །
མདའ་ཤ་སོད་ཙམ་ཞིག་མ་འཕངས་ཟེར། །རྟ་ངོ་རྡུལ་ཙམ་ཞིག་མ་རྒྱུགས་ཟེར། །
མཚོན་རྩག་ཁབ་ཙམ་ཞིག་གཡུག་རབ་མེད། །དེ་རིང་སྟོང་གཏམ་ཞེ་རེ་ཁྲེལ། །
ཡང་དག་དོན་ལ་འདི་འདྲ་ཡོད། །སྟོང་ལམ་འགྲིམ་པའི་ཐང་དཀར་རྒོད། །བྱ་
ལམ་གྲུ་གུ་མ་བསྒྲིལ་ན། །མཐོ་ཆེ་ན་རླུང་གི་སྤུ་གྲི་ཡོད། །གཤོག་དྲུག་བར་སྣང་
གཏོར་ལེ་ཡོང་། །རྫ་ལ་འགྲིམ་པའི་བྲེ་མོ་འབྲོང་། །བྱང་ལམ་རྫ་རྩ་མ་ཟོས་ན། །
ན་དམར་འགྲིམ་ན་སྙིང་མདའ་སྤྲོད། །ཤ་ཁྲག་ཐང་ལ་བཀྲམ་ལེ་ཡོང་། །གླིང་
471



གོ་ར་ཚྭ་རྫོང་།
སྒར་གཤོར་བའི་སྟག་དམར་བུ། །དཔའ་བོས་གཤོར་ཚོད་མ་ཟིན་ན། །བརྙས་ཆེ་
ན་མདའ་མོས་སྲོག་དམར་གཅོད། །མགོ་ལག་དགྲ་ལ་ཤོར་ལེ་ཡོང་། །བདེན་ཨི་
བསམ་བྱང་བློན་རང་སྣང་ཅན། །བྱང་ཡུལ་རྒྱལ་པོའི་ཆབ་སྲིད་དེ། །སྔ་ན་ཟླ་བ་
གཅིག་ལ་འཇོམས། །ཕྱི་ན་ཟླ་བ་གཉིས་ཙམ་འགོར། །དེ་ལྟར་ཨི་བྱུང་མིག་གིས་
ལྟོས། །ད་ལྟ་གདོང་ལེན་དམར་པོ་སྐྱ། །རལ་གྲི་ངར་མས་ཁམ་བགོས་བྱེད། །
མགོ་ལག་དཔའ་བོས་ནོམ་ལ་ལེན། །དཔའ་རྟུལ་དཔུང་གི་དཔའ་རྟགས་བྱེད། །
མ་ཤི་ཁྲ་ཆུང་མིག་གིས་ལྟོས། །ཤི་ན་འདུས་བྱས་ཀུན་དང་བྲལ། །ཤ་ཁྲག་དགྲ་
ལྷའི་དཔའ་ཟས་མཛོད། །
ཅེས་གླུ་མཇུག་རྫོགས་པ་དང་མཆོངས་ཤིང་ཁོང་གཉིས་རལ་འགྲན་ཇ་ཡུན་་
ཙམ་བྱས་ཀྱང་དབྱེར་མ་ཆོད་དེ་ནས་ཁྲབ་ཆེན་དཔུང་འཛིང་ཡུད་ཙམ་བྱས་ཀྱང་་་་
དབྱེར་མ་ཆོད་པས། ཁོས་རྟིང་མ་རན་ཚོད་ཀྱིས་སྒར་མཐར་བུད། དེར་ཁོང་
རྒྱལ་བློན་བཞི་པོ་བསྡེབས་ཏེ་བྱང་སྒར་ལ་ལོག གླིང་སྒར་ནས་དཔའ་རྟུལ་
རྣམས་ར་མདར་ཆས་རྩིས་བྱས་ཀྱང་། སྤྱི་དཔོན་ནས་དཔའ་ཁ་རན་ཚོད་ཀྱིས་
ཕེབ ས་མ་བཅུག བྱང་རྒྱལ་དཔོན་བློན་རྣམས་བྱང་ཡུལ་གྱི་དཔུང་གིས་བསུ་མ་
བཅས་སྒར་དུ་ཕེབས་ཏེ་སྟག་རི་དཔའ་བོ་གཉིས་ཤོར་བ་ལ་ཉམས་སྣང་མེད་པར་
རྟིང་མ་བླངས་པའི་ལོ་རྒྱུས་བཅས་ལོངས་སྤྱོད་དུ་མ་ལ་རོལ་ཏེ། དཔའ་དར་སྔ་
ཕྱིའི་རྫོང་འཛིང་རྣམས་ལ་གནང་ཞིང་ཕོ་བྲང་གནམ་རྫོང་ཕྱུག་མོར་ཕེབས། ཉི་
མ་དེ་ཡི་ཕྱི་ཉིན་གླིང་དཀར་རྒྱལ་བློན་རྣམས་ལྷ་གུར་དུ་གདན་ལ་འཁོད་ནས་ཇ་་་
ཆང་གི་སྐྱེམས་ཞུས་དང་མངར་གསུམ་དུ་མ་ལ་ལོངས་སྤྱོད་མཛད་དེ་བྱུས་ཕྱི་ནང་
གི་བཀའ་གྲོས་དུ་མའི་མཐར། གཡས་ཀྱི་གྲལ་མགོ་སྟག་གདན་ཁྲ་མོའི་ཡང་གོང་
ནས་དཔའ་ཚ་ཞང་འདན་མ་བྱང་ཁྲ་དེས། ད་འོ་ན་གླིང་གི་རྒྱལ་བློན་རྣམས།
472



ཐོག་རྒྱལ་བློན་བཞིས་གླིང་སྒར་དཀྲུགས།
གཏམ་དོན་མེད་ལ་གཏམ་ལུང་གཏམ་བཞག བྱུས་ཕྱི་ནང་བྱང་གི་གཡུལ་འཁྲུག་
འདི་ཙམ་ལ། ལས་འདི་བྱས་མེད་པ་ཅི་ལ་རེད། དོན་ཡང་དག་གི་འདྲ་མ་འདི་
འདྲ་ཡོད་ཅེས་ཟེར་ཏེ་ཐ་ལ་དྲུག་འགྱུར་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་དཀོན་མཆོག་གསུམ་ལ་གསོལ་བ་འདེབས། །མ་རིགས་དྲུག་འགྲོ་བ་
སེམས་ཅན་རྣམས། །ལམ་བདེ་ཆེན་ཐོབ་པར་ཐུགས་རྗེས་གཟིགས། །ས་འདི་
བྱང་ཡུལ་ལུང་པ་ལ། །གངས་ཨ་རུའི་སེང་ཐང་སྐྱ་མོ་ཟེར། །གླིང་འབུམ་སྒར་ཁྲ་
མོའི་གཞི་དཀྱིལ་ནས། །ལྷ་གུར་དཀར་མོའི་ནང་རོལ་རེད། །ང་འདྲ་ང་ངོ་མ་
ཤེས་ན། །འདན་ཤུག་རིའི་ལྷ་མཁར་ཕྱུག་མོ་ནས། །ཁྲི་གཅེས་འདན་མ་བསམ་
འགྲུབ་ཟེར། །ཤར་སྒོ་སྲུང་བའི་གྲུབ་ཆེན་ཡིན། །སྡང་དགྲ་བོ་འདུལ་བའི་གཤེད་
མ་ཡིན། །གཉེན་མ་ནུས་སྐྱོང་བའི་རྒྱ་དར་ཡིན། །དེ་སྔ་ཉི་མའི་ཕན་ཆོད་ལ། །
རྒྱལ་ཁབ་བཅུ་དེ་དབང་དུ་བསྡུས། །རྟིང་མ་བླངས་བླངས་བཤད་ཚོད་མེད། །
འདི་ལོ་བྱང་ལ་ཁག་པོ་བྱུང་། །གནམ་ལྕགས་ཐོག་གི་རྩལ་ཤུགས་དེ། །གཙང་
རྒྱས་ཆབ་ལ་མ་འགྲིམ་བྱུང་། །ལྷ་བྱ་ཁུ་བྱུག་སྙན་ངག་དེ། །ལྕགས་ཁྲའི་གདོང་
ལ་མ་འགྲིམ་བྱུང་། །འདོ་ཆེན་རྟ་ཕོའི་བང་རྩལ་དེ། །འཁྱག་དཀར་སྟེང་ལ་མ་
འགྲིམ་བྱུང༌། །དཔའ་རྟུལ་ངར་མའི་དཔའ་རྩལ་དེ། །བྱང་ཡུལ་རྒྱལ་ལ་མ་
འགྲིམ་བྱུང་། །བྱང་ཡུལ་གོ་རུ་རྒྱལ་པོ་དང༌། །སྟག་རི་དཔའ་བོ་བཅས་པ་དེ། །
མི་རེ་ཤི་བདུད་ཁྲོ་ཁྲོ་རེད། །རྟ་རེ་གློག་དམར་འཕྱོ་འཕྱོ་རེད། །ཁ་སང་གླིང་
སྒར་ཁྲག་ལྟར་དཀྲུག །དཔའ་རྟུལ་རུ་འདྲེན་དེ་ཙམ་བཀྲོངས། །ཁ་ཉིན་སྲས་
ཆུང་སྒར་ལ་གཏུག །རུ་འདྲེན་དཔའ་བོ་དཔུང་དམག་བཅས། །བརྒྱ་ཚོ་མང་པོ་
ཁྲག་ལ་བསྒྱུར། །ལན་མེད་བསྡད་ན་ངོ་རེ་ཚ། །སང་ཉིན་སྐྱ་རེངས་ཤར་བའི་
473



གོ་ར་ཚྭ་རྫོང་།
དུས། །རབ་སྨད་ཁྱུང་ཆེན་ལྡིང་རྫོང་དེའི། །ཕོ་བྲང་གླིང་གིས་གཤེར་རྒྱུ་ཡིན། །
ཁས་ལེན་ང་རང་བུད་པས་ཆོག །དཔའ་རྟུལ་ངར་རྒོད་ཉེར་བཞི་ལ། །ལས་
དམག་ཉིས་འབུམ་བརྒྱད་ཁྲི་དེས། །ཕྱོགས་བཞིར་ཨ་ལུང་བཞིན་དུ་བསྐོར། །སྒོ་
ཆེན་དཔའ་རྟུལ་དྲུག་རེས་ཟུང་། །ཐོག་རི་སྟོང་ཁྲི་ཡ་མེད་དང་། །ཐོག་རི་སྟོང་
སྟག་དམར་པོ་གཉིས། །གདོང་ལེན་སུ་བྱུང་གཟབ་དགོས་ཡོད། །རྟིང་མའི་མགོ་
སྙིང་ལེན་པས་ན། །དཔའ་བོའི་ནང་ནས་ཡང་ངར་ཡིན། །དཔའ་དར་དགུ་སྐོར་
གནང་བས་ཆོག །སྔོན་འགྲོ་འདན་མ་བྱང་ཁྲ་བྱེད། །ཐོག་རིའི་དཔུང་ལ་གདོང་
ལེན་བྱེད། །ཤི་ཡང་འགྱོད་མེད་སྔོན་གྱི་ལས། །གསན་ན་གཏམ་རྒྱུད་བོད་ལ་
བཞག །ལས་ཅི་མ་ཡིན་ལ་སྡོད་རབས་མེད། །ཡར་ཆབ་གངྒཱ་སྒོ་ལྟར་དྲ། །
མཁར་རྫོང་ཁྲ་མོ་རྨང་ནས་བ ཤིག །ནང་ཡོད་བྱང་མིའི་མགོ་སྐྱེ་ཕྲལ། །རྟིང་མ་
འཛམ་གླིང་གྲགས་ལེ་བྱེད། །ཨི་རེད་གླིང་གི་རྒྱལ་བློན་རྣམས། །མ་རེད་སྨྲ་ལན་
མྱུར་དུ་ཐོབ། །
ཅེས་གླུ་དེ་ལྟར་བླངས་པ་དང་། དཔའ་རྟུལ་རྣམས་ནས་འདན་མས་གསུང་
པ་བཞིན་རྙིང་མ་ངས་ལེན་ཁོས་ལེན་ཟེར་བཞིན་བྱུང༌། རྒྱལ་པོ་ནི་ཞལ་འཛུམ་
པ་ལས་ཅི་མ་གསུང་། ཨ་ཁུ་སྤྱི་དཔོན་ནས་འོ་ན་འདན་མས་གསུང་པ་བཞིན་
དགོས་གནད་ཆེ་ཡང་། ཐོག་རི་སྤུན་རྣམས་མི་མིན་རླུ་ཡི་བུ་རྒྱུད་ཡིན་པས་
དཔའ་རྟུལ་རྣམས་སྟབས་གཟབ་མཛད་གལ་ཆེ་བས་ཐུགས་ལ་ཞོག་གསུང་། དེ་
ནས་རྒྱལ་པོའི་མདུན་ནས་དམ་རྫས་ལྷ་ཡི་རིལ་བུ། གྲུབ་པའི་རྒྱལ་མོའི་ཚེ་རིལ། །
སངས་རྒྱས་སྟོང་གི་དབུ་ལོ་བཅས་གནང་སྟེ། ཕྱི་ཉིན་བྱང་སྐར་བྱང་ལ་འཐེན་
པའི་དུས་སུ། དཔའ་རྟུལ་དཔུང་དང་བཅས་པ་རྣམས་དམག་བཀོད་ལྟར།
དམག་སྣ་མདུན་རུས་དྲངས་ཏེ་གཤར། ནམ་གསལ་བ་དང་ཆུ་བོ་བཅད་དེ།
474



ཐོག་རྒྱལ་བློན་བཞིས་གླིང་སྒར་དཀྲུགས།
རབ་སྨད་ཁྱུང་ཆེན་ལྡིང་རྫོང་ལ་གདོང་གཏད་དེ་གཤར་བས། བྱང་དམག་གིས་
མཐོང་སྟེ། རྒྱལ་སྒོ་བསྡམས་ནས་ལྕགས་རིའི་མདའ་སྐར་མདེལ་སྐར་ནས་དམག་
རྣམས་ཀྱིས་མདའ་རྩེ་མདུང་བརྡར་གྱི་གྲ་སྒྲིག་སྟེ་སྒོ་བཞི་དཔའ་བོ་རྣམས་ཀྱིས་་་་་
སྲུང་ཞིང་ཡོད་པ། དམག་དཔོན་འདན་མ་བྱང་ཁྲ་དེ་མི་ཕོ་སྔོན་པོ་ནམ་མཁའི་
མདོག རྟ་ཕོ་སྔོན་པོ་ཁུ་བྱུག་མདོག འཕྲུ་སྔོན་པོ་དགུང་ལ་རེག་པ་ཞིག་བཙུག་
སྟེ་གཡུ་འབྲུག་སྤྲིན་བར་ནས་ཐོན་པ་ལྟར་སྔོན་དུ་མདའ་རྒྱང་གང་ཙམ་ཆས་ཤིང་།
དམག་དེ་ཆུ་བོ་འབབ་པ་ལྟར་འཇིགས་པའི་སྒྲ་ཡིས་ས་འདར་བ་ལྟར་བྱུང་བར། །
བྱང་དམག་རྣམས་ཀྱིས་མདའ་མང་པོ་འཕངས་པས་གླིང་དམག་ཁ་ཤས་བསད་་་་
བྱུང་ཡང་ཉམས་སྣང་མེད་པར་ཤར་དུ་འདན་མ་གཙོ་བོར་གྱུར་པའི་དཔའ་རྟུལ་་་
དྲུག་དང་། ལྷོ་རུ་ཆེ་རྒྱུད་དང་སོག་པོ་བཅས་ཀྱི་དཔའ་རྟུལ་དྲུག་དང་། བྱང་དུ་
འབྲིང་རྒྱུད་དང་བྱེ་རིའི་དཔའ་རྟུལ་རྣམས་དང༌། ནུབ་ཏུ་ཆུང་རྒྱུད་དང་སྐྱ་ངོ་
བཅས་པའི་དཔའ་རྟུལ་རྣམས་ཀྱིས་ཨ་ལོང་ལྟར་བསྐོར་ཏེ་ཀི་སྒྲ་དང་མཚོན་གྱི་་་་་
ཤུགས་སྒྲ་བཅས་པ་འདར་བ་ཙམ་གྱིས་ཉི་མ་ཤར་བར་འཁྲུག་པས་ནང་ནས་བྱང་་
དམག་མཁར་རྫོང་བཙན་པ་དང་བྱང་མི་རྣམས་བསམ་པ་མཐུན་པའི་སྟོབས་ཀྱིས་
དམག་ལ་ཆག་གྲུམ་ཕྲན་བུ་ལས་མ་ཐུབ། ཕྱི་ནས་གླིང་དམག་མང་པོ་བསད་བྱུང་
བས། ཤར་ཕྱོགས་ནས་ཚ་ཞང་འདན་མས་མདའ་གསེར་ལྟོང་མ་གཅིག་སྒོ་ལ་
བརྒྱབ་པས་ལྷ་སྲུང་གིས་སྡོངས་གྲོགས་བྱས་པས་འུར་སྒྲ་བཅས་སྒོ་གཏོར་ཏེ་་་་་་་
དཔའ་རྟུལ་ཁས་ལེན་རྣམས་ནང་དུ་མཆོངས་ཤིང་ཤི་བསད་འཁྲུག་གསུམ་གྱི་ངང་
དེར་འདན་མ་རང་ནས་རུ་འཛིན་མི་གསུམ་གྱི་འོག་ཏུ་བཏང་སྟེ་བྱང་དམག་དེ་་་་
སྤྱང་མོས་ལུག་ཁྱུ་དཀྲུག་པ་ལྟར་ལྕགས་རིའི་ནང་ཁྲག་གི་ཡུར་ཆུ་འབབ་པ་མི་རོའི་
རྩིག་པ་བརྒྱབ་པ་ལྟར་བསད་ཅིང་འདུག་པ། ཐོག་རི་སྟོང་ཁྲི་ཡ་མེད་ནས་མཐོང་
475



གོ་ར་ཚྭ་རྫོང་།
.
.
སྟེ་ང་རྒྱལ་དྲག་པོ་ཤུགས་ཀྱིས་བསྐྱོད་དེ་བར་སྒོ་ནས་མི་འཛོམས་རྟ་འཛོམས་ཀྱིས་་
རྒྱུག་ཅིང་སྟག་འདན་གཉིས་ནས་དམག་བདུན་ཅུ་ཙམ་མཚོན་ལ་དྲངས་ཤིང་བྱུང་
བར། སྟག་རོང་ལྷ་རྒོད་འབུམ་ལུ། འཇའ་ཀ་དྲུང་ཟླ་བ་གྲགས་པ། འབུམ་
དཔོན་རྡོ་རྗེ་གྲགས་པ། ཨ་བརྟན་སྟག་ལ་གྲགས་པ་བཅས་ནས་གདོང་བླངས་
ཤིང་གྲི་ཁ་འགྲན་པས། ཁོས་རེ་རེ་བཞིན་བཏབ་པ་ལྷ་རྒོད་ལ་མཚོན་གྱིས་མ་
ཆོད་ཀྱང་ཁྲབ་གོས་ཧྲུག་གེར་བཏང་། འཇའ་ཀ་དྲུང་ཟླ་བའི་སྤྱི་བོར་གྲི་ཐེབས་
ཏེ་དབུ་ཁ་གཉིས་ཀྱིས་རྟ་ལས་ལྷུང་། ཨ་བརྟན་སྟག་ལ་གྲགས་པ་ལ་གྲི་བཏབ་པ་
ཕྲག་པ་གཡས་གོང་ལ་ཐེབས་པས་གཡོན་གྱི་མཆན་འོག་བར་གཤག་སྟེ་རྟ་ལས་་་་་
ལྷུང་། འབུམ་དཔོན་རྡོ་རྗེ་གྲགས་པའི་བྲང་ལ་རྩེ་ཤེད་ཀྱིས་ཐེབས་པས་སྒོ་ཕྱེས་
པ་ལྟར་བྱུང་བས་འབུམ་དཔོན་ངར་ཆེན་གྱིས་ཁོ་ལ་གྲི་གཅིག་བཏབ་པས་དཔུང་་་་
པའི་ཐོག་གྲི་རྨས་ཆེ་ཙམ་བྱུང་ཡང་ཁོས་གྲི་གཅིག་བཏབ་བྱུང་བར་སྐེ་ལ་ཐེབས་ཏེ་
བཀྲོངས་ཤིང་གདོང་བརྟན་པའི་རེ་བ་བྲལ་ཏེ་གླིང་དམག་རྣམས་ཕྱིར་ནུར་བྱས་་་
པ་དང༌། ཁོས་ངར་ཆེན་གྱི་བྱིའུ་ཁྲ་ཡིས་དེད་པ་ལྟར་བྱུང་བ་འདན་མས་མཐོང་
ཞིང་རྟ་ཁ་དཀྲུག་སྟེ་གདོང་དུ་དཀྲོང་ངེར་བྱུང་བས། ཁོས་འདན་པ་ཡིན་པ་ཤེས་
ཏེ་ཕ་བསད་ཀྱི་ཤ་ཕ་ལྟར་ང་རྒྱལ་དྲག་པོ་གློ་བུར་དུ་ལང་ཞིང་རལ་གྲི་ལ་མི་ཁྲག་་་
གིས་བསྒོས་པ་རྟ་ཡི་རྔོག་མ་ལ་ཕྱི་ཕྱི་བྱས་ཏེ་ནམ་མཁའ་ལ་ཕྱར་ཏེ། ཡ་གླིང་ངན་
འདན་མ་རྒྱང་གྲགས་ཅན། དོན་ཡང་དག་བསྡུར་བ་ཅི་ཡོད་ཤེས། དཔའ་ཡང་
དག་སུ་རེད་དེ་རིང་ལྟ། བུ་འདྲ་གཉིས་རྟིང་མའི་བཅད་མཚམས་ནས། ཕོ་
གཅིག་ཤི་གཅིག་ལུས་མ་བྱས་ན། སྟག་ཐེལ་འབར་བ་དཔང་དུ་བཙུགས་ཟེར་ཏེ།
གླུ་འདི་དཔའ་བོ་དགྲ་ཤ་ཟ་བའི་སྟག་མོའི་ངར་གླུ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ནམ་
，
476



ཐོག་རྒྱལ་བློན་བཞིས་གླིང་སྒར་དཀྲུགས།
མཁའ་ཡངས་པའི་གུར་ཁང་ནས། །ལྷ་ཆེན་སྤྲུལ་པ་འབར་བ་དབང་། །བྱང་
ཡུལ་རྒྱལ་པོའི་བྱུས་ལ་གཟིགས། །བར་སྣང་སྟོང་པའི་དབྱིངས་རོལ་ནས། །རླུང་
ནག་འཚུབས་པའི་དཀྱིལ་རུམ་ནས། །ཧ་བ་བདུད་བཙན་སྲོག་གི་བདག །ས་
འཛིན་སྲ་བརྟན་གཞལ་ཡས་ནས། །ཡུལ་ལྷ་བྲག་དམར་ཤེལ་གུར་བཅས། །དེ་
རིང་དཔའ་བོའི་སྡོངས་གྲོགས་གྱིས། །སྡང་དགྲ་མ་བཞག་ཨར་ལ་གཏོད། །ཕ་
རོལ་དགྲ་བོའི་སྲོག་རྩ་ཆོད། །ས་འདི་རབ་སྨད་ཁྱུང་ཆེན་རྫོང་། །དཔའ་བོའི་
རྫོང་ས་དང་པོ་རེད། །བྱང་ཡུལ་དཔུང་གི་གཞི་དཀྱིལ་རེད། །ང་འདྲ་ཁྱོད་ཀྱིས་
ལོས་རང་ཤེས། །གཡང་དཀར་ལུག་གི་གཤེད་མ་དེ། །ལ་ཁའི་སྤྱང་ཐང་སྔོན་མོ་
རེད། །བྱིའུ་ཆུང་འཇོལ་མོའི་སྲོག་བདག་དེ། །དགུང་གི་ལྕགས་ཁྲ་ཧོར་པ་རེད། །
ཉ་ཆེན་ཡོལ་མོའི་སྲོག་བདག་དེ། །མཚོ་མཐའི་ལྕགས་ཀྱུ་ངར་མ་རེད། །གླིང་
དཀར་དམག་གི་གཤེད་མ་ལ། །རྒོད་པོ་སྟོང་ཁྲི་ཡ་མེད་ཡིན། །བྱང་ཡུལ་རྒྱལ་
པོའི་བློན་པོ་ཡིན། །ཁྲ་མོ་དམག་གི་འབུམ་དཔོན་ཡིན། །གླིང་དཀར་དམག་གི་
ཤ་ཕ་ཡིན། །ཕར་འགྲོ་ཇག་གི་འགོ་མ་ལ། །གླིང་དམག་གདོང་ལ་ཆས་ལེ་ཡིན། །
དཔའ་རྟུལ་རུ་འདྲེན་བཅོ་བརྒྱད་བསད། །ལས་དམག་ལྔ་བརྒྱ་ཐང་ལ་བརྡེབས། །
ཚུར་ཡོང་སྒར་ལ་ཐོག་རྫིས་བཏང༌། །ཇོ་རུའི་སྒར་དེ་ཕྱེད་མེད་བྱས། །ཡིན་ན་
དཔའ་བོ་དེ་འདྲ་ཡིན། །དགུང་སྔོན་དཀྱིལ་གྱི་གཡུ་འབྲུག་ངས། །ཐོག་དམར་མ་
འཕངས་བསམ་པ་མེད། །བྲག་དཀར་རྡོ་ཕྱེ་སྤར་གང་བཏང་། །ཐ་མ་གྲང་ངར་
བྱུང་ཡང་རུང་། །འགྱོད་པ་གཡུ་འབྲུག་ང་ལ་མེད། །གྲགས་པས་སྟོང་ལམ་
བཀང་ཡང་ཚར། །ཙནྡ་ནགས་ཀྱི་རྒྱ་སྟག་ངས། །མཆེ་སྡེར་མ་ངོམ་བསམ་པ་
མེད། །ན་དམར་ཐོ་རུ་ཡུ་མེད་བྱས། །ཐ་མ་ས་མདའ་བྱུང་ཡང་རུང་། །འགྱོད་
པ་རྒྱ་སྟག་ང་ལ་མེད། །འཛུམ་དྲུག་ཟེར་ནས་ཀུན་གྱིས་སྨོན། །བྱང་ཡུལ་སྟོང་ཁྲི་
477
-
-



གོ་ར་ཚྭ་རྫོང་།
ཡ་མེད་ང་། །རྟིང་མ་མ་བླངས་བསམ་པ་མེད། །སྔ་རྗེས་གླིང་དམག་ཕྱེད་བསྒྲེལ་
བྱས། །ཐ་མ་ཤི་ཡང་ཅི་ལ་འགྱོད། །གྲགས་པ་ཕྱི་རབས་མིག་རྒྱན་བཞག །དེ་
ནས་གླིང་རྒན་འདན་མ་ཁྱོད། །ང་ཙམ་རྒོད་རྒོད་དེ་ཙམ་ཡིན། །སྤྱང་རྒན་
ལུགས་ལ་རྔམ་ཞེན་འདྲ། །དགུ་ཟོས་གང་ལ་མུ་གེས་ཤི། །ཁྱི་རྒན་སྒོ་བཀག་བྱས་
བྱས་ནས། །ཐ་མ་མགོ་བོ་རྡོ་ལུས་གཏོར། །མི་རྒན་གཡུལ་ལ་འགྲོ་འགྲོ་ནས། །
ཐ་མ་བྱང་མིའི་མཚོན་ལ་དྲངས། །རབ་སྨད་ཁྱུང་ཆེན་ལྡིང་རྫོང་འདི། །བྱང་
ཡུལ་རྫོང་ས་དང་པོ་ཡིན། །མི་འཇིག་ཁྲོ་ཡི་ཕ་བོང་གིས། །སྲ་བརྟན་འཇིགས་
མེད་རྡོ་རྗེའི་མཁར། །ཚེ་སྡོད་བྱས་ཀྱང་ཅི་ལ་འཇིགས། །དེ་རིང་ཚུར་ཆས་གླིང་
གི་དཔུང་། །མི་གཅིག་བཏང་ན་རོ་དང་འདྲ། །མི་རོས་བརྩིགས་པ་རི་ལྟར་
སྤུངས། །ཁྲག་གི་རྫིང་བུ་མཚོ་ལྟར་འཁྱིལ། །མི་རྒན་འདན་མ་མཚོན་ལ་འདྲེན། །
མགོ་མེད་ཕུང་པོ་ཐང་ལ་བསྐྱེལ། །མགོ་འཕྲུ་རྟ་ཁྲབ་མཁར་ལ་ཁུར། །དེ་བྱས་
རྟིང་མ་བྱང་གིས་ལེན། །དེ་ཐོན་འགྱོད་པ་གླིང་གིས་གྱིས། །བྱང་ཡུལ་དཔུང་
གིས་ལྟད་མོ་ལྟོས། །དཔའ་རྟགས་ཅི་འདུག་ད་རེས་ལྟོས། །གོ་ན་རྣ་བའི་བདུད་
རྩི་ལ། །མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཤིང་མཆོངས་གྲབས་བྱས་པར། བློན་ཆེན་འདན་མ་
བྱང་ཁྲ་དེས་གླུ་དེ་ཐོས་པས་རྒྱ་སྟག་གི་རྣ་བར་ཀི་སྒྲ་ཐོས་པ་ལྟར་ང་རྒྱལ་དྲག་ཏུ་་་
འཁྲུགས་ཏེ། དཔུང་པའི་ཤ་རྒོད་འཕག ལག་དར་ཨོ་ཤ་རྒྱས། ཡ་ཐོད་རླངས་
པ་ཕྱུར། མཐེབ་མོའི་ཤ་རྒོད་འཁྲུགས་ཏེ་རྟ་ཁ་བགགས་ཡོབ་མནན་ནས་གཞུ་
ཆུང་དཀར་མོ་འཐེན་སྐྱིད་དེ་གཡོན་ནས་བཏོན་ཞིང༌། དོང་པ་ནང་ནས་མདའ་
འདོན་སྐབས་ལྷ་མདའ་རྩལ་ཆེན་ཁྲག་འཐུང་དེ་མདའ་མགུལ་སོར་ལྔ་ཙམ་འཕར་
ནས་འདུག་པར་དགོས་གནད་བསམ་སྟེ་གཞུ་རྒྱུད་ལ་དྲངས་ཤིང་མདའ་བསྐུལ་གྱི་
478



ཐོག་རྒྱལ་བློན་བཞིས་གླིང་སྒར་དཀྲུགས།
གླུ་འདི་ཐ་ལ་དྲུག་འགྱུར་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་དཀོན་མཆོག་གསུམ་ལ་གསོལ་བ་འདེབས། །མ་འགྲོ་དྲུག་ཡོངས་ལ་
ཐུགས་རྗེས་ཟུངས། །ཤར་རྒྱ་གར་གདན་ས་གོང་མ་ནས། །མགོན་ས་ར་ཧ་ལ་
གསོལ་བ་འདེབས། །བདག་འགྲོ་བ་རྣམས་ཀྱིས་ལམ་སྣ་དྲངས། །ས་འདིའི་ས་ངོ་
མ་ཤེས་ན། །བྱང་ཡུལ་རབ་སྨད་ཁྱུང་ཆེན་རྫོང་། །སྔར་དུས་རྫོང་ས་དང་པོ་
ཟེར། །དེང་སང་བྱང་མིའི་བཤས་ར་རེད། །ང་འདྲ་ཁྱོད་ཀྱིས་མི་ཤེས་ན། །
འདན་ཡུལ་སྲིད་པའི་ཁ་རག་ནས། །ཤུགས་རིའི་ལྷ་མཁར་རིང་མོ་ནས། །ཁྲི་
གཅེས་འདན་མ་བསམ་འགྲུབ་ཟེར། །གནམ་འཕུར་གཤོག་ཐོགས་མང་ན་ཡང་། །
འགྲན་གྱི་དོ་མེད་བྱ་རྒྱལ་ཡིན། །སྡེར་ཐོགས་གཅན་གཟན་མང་ན་ཡང་། །
སྟོབས་ལ་འགྲན་མེད་གདོང་ལྔ་ཡིན། །ས་གཞིར་རུ་རྒྱས་མང་ན་ཡང་། །འགྲན་
མེད་བྱང་གི་འབྲོང་བུ་ཡིན། །གཡུལ་ལ་འགྲན་མི་མང་ན་ཡང་། །ལན་མེད་
འདན་མ་བྱང་ཁྲ་ཡིན། །དེ་ནས་ཉོན་དང་སྟོང་ཁྲི་བུ། །གླིང་དཀར་རྒྱལ་ས་
ཡངས་པ་ལ། །ངན་པའི་དགྲ་སྣ་ག་འདྲ་གཏད། །ད་རུང་ཚོད་བཟུང་མེད་ལེའི་
བུ། །ནམ་མཁའ་གཡུ་འབྲུག་སྔོན་མོ་དེའི། །སྟོབས་ལ་ཨི་འགྲན་བྲག་ལ་ལྟོས། །
བྱ་རྒྱལ་མཁའ་ལྡིང་གཤོག་རྩལ་དེ། །རྩལ་ལ་ཨི་འགྲན་སྦྲུལ་ལ་ལྟོས། །རྒྱལ་པོ་གེ་
སར་གཡུལ་འགྲན་དེ། །དབང་ཐང་ཨི་མཉམ་གཞན་ལ་ལྟོས། །གླིང་དཀར་
དཔའ་རྟུལ་ངར་མ་དེ། །དཔུང་ལ་ཨི་འགྲན་རོ་ལ་ལྟོས། །རབ་སྨད་ཁྱུང་ཆེན་
ལྡིང་རྫོང་འདི། །རྫོང་ཆུང་སྐྱ་མོ་ལག་ངར་ཙམ། །མ་གཏོར་དཔའ་བོ་ག་ནས་
བཏགས། །དེ་སྔོན་གླིང་ལ་ཕྱིན་ཚུན་ནས། །དཔའ་རྟུལ་ཤོར་བའི་ཤ་ལན་
གཅིག །དམག་མང་བཅོམ་པའི་ཡང་ལན་གཉིས། །དུས་གཅིག་མ་བླངས་རོ་
སང་
479



གོ་ར་ཚྭ་རྫོང་།
དང་འདྲ། །གཡས་ནས་བླངས་པའི་ཉག་ཕྲན་མདའ། །ཚངས་པ་ལྷ་ཡི་ཕྱག་
མཚན་ཡིན། །གེ་སར་རྒྱལ་པོས་གནང་ལེ་ཡིན། །མ་ཐུབ་དགྲ་ལ་འཕེན་རྒྱུ་ཡིན། །
གཡོན་ནས་བླངས་པའི་མཆོག་དཀར་གཞུ། །གཞུ་ཆུང་དཀར་མོ་འཐེན་སྐྱིད་
ཟེར། །མ་གྲོས་ཀླུ་ཡི་སྙིང་ནོར་ཡིན། །འདན་ཟ་ཧོར་རྒྱལ་པོའི་ཕ་ནོར་ཡིན། །
ཐབས་ཤེས་གཉིས་ཀྱི་ཐེབས་ལ་སྤྲད། །སྟོབས་ཆེན་དཔུང་གིས་སྐྱོར་མ་བྱེད། །
སྐྱེན་པོའི་ཐེབས་ཀྱིས་ཚོད་འཛིན་བྱེད། །དགྲ་སྡང་བ་མང་སྟེ་འཕངས་པ་ཉུང་། །
དེ་རིང་དགོས་པའི་དུས་གཅིག་ཤར། །འབྱུང་གཞི་ལུས་ཀྱི་གཡར་ཁང་དེ། །སྟོང་
ཉིད་མདའ་མོས་ཧ་ལ་འཕེན། །སེམས་ཉིད་རླུང་གི་རྟ་ཕོ་དེ། །རྩ་རླུང་རིག་པའི་
རྟ་ལ་བསྐྱོན། །མཁའ་དབྱིངས་བདེ་ཆེན་དབྱིངས་སུ་འཕེན། །
ཅེས་གླུ་དེ་ལྟར་བླངས་ཏེ་མདའ་དེ་དགུང་ནས་གཟའ་རྒོད་རྒྱུ་བ་ལྟར་་་་་་
འཕངས་པས་ལྷ་སྲུང་རྣམས་ཀྱིས་མདའ་སྣེ་དྲངས་ཏེ་ཁོའི་སྙིང་དཀར་ནག་་་་་་་་
མཚམས་ལ་ཐེབས་པར། ཁོ་འདུལ་བའི་དུས་ལ་བབ་སྟེ་ཆུ་སྲིན་དུང་གིས་ཕུག་པ་
ལྟར་རྒྱབ་ཀྱི་སོག་བར་ནས་མདའ་དེ་ཐལ་གྱིས་བུད་དེ་ཁྱུང་རྫོང་མཁར་གྱི་སྟག་་་་
འོག་ལ་ཐེབས་པས་ལོགས་གཅིག་ཐལ་བ་ཕྱུར་རེ་བཏང་ཡང་། ཁོ་བདུད་ཀྱི་བུ་
ཡིན་པ་དང་དཔའ་རྩལ་ཆེ་བའི་སྟོབས་ཀྱིས་ཨན་ཙམ་ཤི་མ་ཐུབ་པར་འདན་མའི་་
སྟེང་དུ་མཆོངས་ཤིང་རལ་གྲི་ལན་གཉིས་བཏབ་ཀྱང་མ་ཆོད་ཟུར་དེ་ནས་འདན་་་
བློན་ཨ་ལྔ་མདའ་སྐྱེན་དེས་གྲི་གཅིག་བཏབ་ཀྱང་མཚོན་གཞན་གྱིས་འདུལ་སྐལ་་་
མེད་པས་ཅི་ཡང་མ་ཐུབ་ཁོས་གྲི་གཅིག་བཏབ་བྱུང་བ་འདན་བློན་ཨ་ལྔ་གཞོག་་་་
ཕྱེད་མར་བཏང་ཞིང་རྟ་ལས་ཕབ་པ་དང་འདན་མས་འཇང་པ་ཡུ་དམར་ལན་་་་་་
གཉིས་བཏབ་ཀྱང་མེ་སྟག་ཁྲོམ་ཁྲོམ་ལ་མ་ཆོད། དེ་ནས་ལྷ་ཡིས་སྡོངས་གྲོགས་
བྱས་ཏེ་གཉན་སྟག་གི་ལས་གྲི་དེ་འདན་མའི་ཕྱག་ཏུ་ཐོན་པ་དང་གཅིག་བཏབ་་་་
480



ཐོག་རྒྱལ་བློན་བཞིས་གླིང་སྒར་དཀྲུགས།
པས་མགོ་རྨོག་དང་བཅས་པ་ཐང་དུ་འཕངས་ཏེ་བསད། ཀྱེ་མ་མི་རྟག་འཁོར་
བའི་ཆོས་ཉིད་ལ། །ཚེ་ལུས་མི་རྟག་ནམ་ལང་སྐར་མ་ལྟར། །ད་ལྟ་འདུས་ཀྱང་
ད་ལྟ་ཁ་ཁ་འགྲོ། །སྒྱུ་མ་མི་རྟག་རྩྭ་ཡི་ཟིལ་བ་བཞིན། །རླུང་པོས་ནམ་ཡོང་ཆ་
མེད་ཨ་ཙ་མ། །གྲོགས་ལ་མི་རྟག་ཐག་རིང་མགྲོན་པོ་འདྲ། །ཚོང་དུས་ཡལ་ནས་
འགྲོ་བ་ཨ་ཙ་མ། །སྟོང་ཁྲི་སྟོབས་རྩལ་ཆེ་ཡང་ལས་ཀྱི་དབང་། །གཡུལ་རྒྱལ་
ལས་ཀྱི་དཔའ་བོའི་མདའ་ལ་དྲངས། །ལས་རླུང་དྲག་པོའི་ཕ་རོལ་གནས་ལ་
སོང་། །དགེ་སྡིག་གཟུགས་ཀྱི་གྲིབ་བཞིན་རྗེས་ལ་འབྲངས། །དཀར་ནག་བདེན་
འབྲས་རང་གི་གཉའ་བར་གཟར། །བྱམས་མགོན་སྤྱན་རས་གཟིགས་ཀྱིས་ལམ་
སྣ་དྲོངས། །ཨོཾ་མ་ཎི་པདྨེ་ཧཱུཾ། འུར་འདོན་བྱས། །
ཡང་དེ་ནས་བྱང་མི་རྣམས་ཀྱིས་སྟོང་ཁྲི་ཤོར་བ་མཐོང་ནས་སྙིང་ལ་ཚེར་མ་་
ཟུག་པ་ལྟར། ཤི་བ་མི་འགྱོད་བསམ་པའི་རང་གིས་རང་ལ་སྙིང་སྟོབས་བསྐྱེད་དེ་
འཆི་བ་ལྟོས་མེད་ཀྱི་དཔའ་སྟོབས་གང་ཡོད་ཀྱིས་འཐབ་ཀྱང་གཡུལ་ངོ་རྒྱལ་བའི་་་
བསོད་ནམས་དམན་ཞིང་གླིང་པ་རྣམས་རྒྱལ་ཏེ་བྱང་དམག་རྣམས་བྱིའུ་ཁྱུ་གཏོར་
བ་ལྟར་ལ་བྲོས་ལུང་བྲོས་བྱས་པ། ལྷོ་ཕྱོགས་ནས་ཆེ་རྒྱུད་གསེར་པའི་ལས་དམག་
དང་སོག་པོ་བཅས་ནས་དགུང་ནས་གནམ་ལྕགས་ཀྱི་སེར་བ་འབེབས་པ་ལྟར་་་་་
བྱས་ཏེ་འཁྲུག་པས་བྱང་དམག་ནས་ཀྱང་མདའ་མཚོན་ཆར་ལྟར་ཕབ་བྱུང་བ། །
གླིང་དམག་ཁ་ཤས་བཀྲོངས་བྱུང་བ་དང་། ཕར་ཡང་མདའ་མཚོན་དྲག་ཏུ་
བ ཏབ་ཀྱང་རྫོང་བཙན་པ་དང་བྱང་མི་སྐྲ་རྩེ་ཙམ་ལས་མི་མངོན་པས་ཆེར་མ་ཐུབ་
ཅིང་བྱང་དམག་ཁ་ཤས་ཙམ་སོང་བ་དང༌། ཉི་འབུམ། སྟོབས་ཆེན། གདོང་
བཙན་གསུམ་གཅིག་ཤོར་གཉིས་ཤོར་གྱིས་སྒོ་ལ་ཕ་བོང་འབྲོང་གཡག་ཙམ་རེ་་་་་་
བརྒྱབ་པས་སྒོ་ཁར་གྱིས་གཏོར་ཏེ། རྡོ་ཟེར་གྱིས་བྱང་དམག་ཉེར་ལྔ་ཙམ་བསད་
481



གོ་ར་ཚྭ་རྫོང་།
EEEE
ཅིང་ནང་དུ་དཔའ་རྟུལ་དང་ཁས་ལེན་རྣམས་གཅིག་རྗེས་གཉིས་བསྣོན་གྱིས་་་་་་
མཆོངས་ཏེ་བྱང་དམག་རྣམས་འཕར་བས་ར་ཁྱུ་དཀྲུག་པ་ལྟར་ག ཏོར་བས། །
རྒོད་པོ་ཐོག་རི་སྟོང་སྟག་དམར་ལུ། སྟག་རི་དཔའ་གསར་བུ་ཡག་སྟག་རི་བ་
ཚའི་སྟོབས་ལྡན་གསུམ་འཁོར་གསུམ་དག་དར་འཚུབ་སེ་ནང་སྒོ་ནས་བུད་ཅིང་་་་
གླིང་དམག་མང་པོ་ཆག་ཉིལ་དུ་བཏང་བྱུང་བར། ཁོང་གསུམ་ནས་གདོང་
བླངས་ཤིང་རལ་འགྲན་མང་པོ་བྱས་མཐར། ཉི་འབུམ་དང་སྟོང་སྟག་དམར་ལུ་
གཉིས་དང་པོ་མདའ་འགྲན་ཐུང་ཙམ་བྱས། དེ་ནས་མདུང་འགྲན་ཡུན་རིང་
བྱས་ཀྱང་དབྱེར་མ་ཆོད་པས་སྟོང་སྟག་དམར་ལུ་དེ་ང་རྒྱལ་དྲག་ཏུ་འཁྲུག་སྟེ་རལ་
གྲི་དམར་པོ་ལིང་ཆོད་དེ་ཤུབས་ནས་ཕྱུང་སྟེ། གནམ་དུ་གཟར་ཞིང་དཔའ་བོ་
སྟག་གི་ངར་སྒྲ་ལ་དྲངས་ཏེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ནམ་
མཁའ་སྟོང་པའི་ཀློང་རོལ་ནས། །ཉི་མའི་དཀྱིལ་འཁོར་ཡངས་པའི་གནས། །ལྷ་
ཆེན་ཐུགས་སྤྲུལ་འབར་བ་ལྷ། །རྒྱལ་པོའི་སྐྱིད་སྡུག་ཨི་གཟིགས་སམ། །གཟིགས་
ན་མ་གཡེལ་ཁ་འཛིན་མཛོད། །བར་སྣང་ཡངས་པའི་ཀློང་དཀྱིལ་ནས། །རླུང་
ནག་འཚུབ་མའི་དཀྱིལ་རུམ་ན། །བདུད་བཙན་ཧ་བ་སྲོག་གི་བདག །ས་གཞི་སྲ་
བརྟན་གཞལ་ཡས་ནས། །ཡུལ་ལྷ་བྲག་དམར་ཟངས་ཡག་དང་། །ཤེལ་གུར་དགྲ་
རྒོད་གངས་རྒྱལ་སོགས། །མཁྱེན་ནོ་དཔའ་བོའི་སྡོངས་གྲོགས་མཛོད། །ས་འདི་
རབ་སྨད་ཁྱུང་ཆེན་རྫོང༌། །ང་འདྲ་བྲག་ནག་མར་གཤམ་ནས། །བདུད་མཁར་
གུ་ར་ཅོག་ཅོག་ནས། །བྱང་རྗེ་རྒྱལ་པོའི་མདུན་བློན་ལ། །རྒོད་པོ་སྟོང་སྟག་
དམར་ལུ་ཟེར། །ཕ་རོལ་དགྲ་ཡི་གཤེད་མ་ཡིན། །ཆེ་བཙན་སྟག་མོའི་གདུང་
རྒྱུད་ཡིན། །དེ་རིང་གླིང་དམག་ཝ་མོའི་ཁྱུ། །མ་དར་ཇོ་དར་བཙུགས་མི་རེད། །
482



ཐོག་རྒྱལ་བློན་བཞིས་གླིང་སྒར་དཀྲུགས།
དར་ལྕེ་རླུང་ལ་བསྐུར་མི་རེད། །མ་སྲིད་སྲིད་པ་བསྒྱུར་མི་རེད། །སྲིད་དབང་ཆུ་
ལ་འདེབས་མི་རེད། །དང་པོ་ལེ་མེད་རྟ་ཇག་རྒྱུགས། །བར་དུ་རྐུན་རྒྱབ་ཁྲམ་
པས་འཚོས། །ཐ་མ་སྡེ་གཉིས་ཁྲག་ལྟར་དཀྲུག །མི་འཕུང་རང་སྡུག་ལས་ལ་ལྟོས།
ད་ནངས་ཞོགས་ཀྱི་ནང་མོ་ལ། །བྱང་ཆུ་ཡེ་ལ་རབ་སོ་བཅད། །ཁྱུང་རྫོང་མཁར་
གྱི་སྒོ་བཞི་གཏོར། །ཕུ་བོ་སྟོང་ཁྲི་མདའ་ལ་སྦྱར། །དེ་བྱས་ལན་པོ་མ་འཕྲོད་ན། །
དཔའ་བོ་བཏགས་པ་དོན་རེ་ཆུང༌། །ད་ལྟ་གདོང་ལེན་སེར་པོ་སྐྱ། །དཔའ་ཡང་
འགྲན་རྟིང་མ་གཅོད་ལམ་ནས། །ཉི་མ་གཟའ་ཡི་ཟིན་འདྲ་བྱེད། །རལ་གྲི་
དམར་པོ་ལིང་ཆོད་འདི། །བྱ་ཁྱུང་ནག་ཁོག་ནས་གྲི་གསུམ་བྱུང་། །དང་པོར་
བྱུང་བའི་རལ་གྲི་དེ། །ཐོག་གྲི་འབར་བ་མེ་འབར་བྱུང་། །བྱང་བྱེ་རི་རྒྱལ་པོའི་
ཕ་རལ་རེད། །བར་ལ་བྱུང་བའི་རལ་གྲི་དེ། །རྡོ་གཅོད་ངར་མ་མིང་དུ་འབོད། །
གཡུ་འབྲུག་དཔོན་གྱི་ཕ་རལ་རེད། །ཁོག་པའི་ནང་ནས་བྱུང་བའི་གྲི། །ཁྲག་
འཐུང་དམར་པོ་ལིང་ཆོད་ཟེར། །གསོན་ལ་ཡན་པར་མི་བཏང་ལེའི། །དགའ་
རབ་བདུད་ཀྱིས་སྨོན་ལམ་བཏབ། །ད་རེས་ཐར་པ་དགྲ་ལ་བསྒྱུར། །དེ་ནས་
ཚུར་ཆས་གླིང་གི་དམག །ཁ་ཕར་ར་བསྐོར་བ་དག་ལ་བསྒྱུར། །དགྲ་བསྒྱུར་ཁྱོད་
ཀྱི་གཉའ་བར་བསྒྱུར། །དཔའ་བོས་རྟིང་མ་ཅི་གདའ་ལྟོས། །མང་པོ་བཤད་ནས་
དགོས་པ་མེད། །
ཅེས་གླུ་དེ་ལྟར་བླངས་ཏེ་རྒྱུགས་ཚད་པའི་སྐབས། ཆེ་རྒྱུད་གསེར་པའི་ཉི་
འབུམ་དེས་རལ་གྲི་གཟི་ནག་ངར་མ་དེ་ཤུབས་ནས་ཕྱུངས་ཏེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
ཚངས་པ་ལྷ་ཡི་སྡེ་ཚོགས་དང་། །བར་མ་གཉན་དང་འོག་མ་ཀླུ། །སྲོག་བདག་
དཔེ་ཧར་དཔའ་སེང་བཅས། །མཆོད་པའི་མི་ལ་དཔའ་མགོན་གྱིས། །གླིང་
483



གོ་ར་ཚྭ་རྫོང་།
དཀར་བུ་རྟ་དར་བར་ཤོག །སྡང་བྱེད་དགྲ་བོའི་སྲོག་རྩ་ཆོད། །ས་འདི་རབ་སྨད་
ཁྱུང་རྫོང་མཁར། །ང་འདྲ་ཆེ་རྒྱུད་གསེར་པའི་བུ། །གསེར་པའི་ཉི་མ་འབུམ་ཐུབ་
ཟེར། །སྟོད་གླིང་གསེར་པའི་འབུམ་དཔོན་ཡིན། །རི་རབ་ཁ་ཡི་བྱ་རྒྱལ་ཡིན། །
རྒྱ་མཚོ་ཀླུ་ཡི་ནོར་བུ་ཡིན། །སྟོབས་ལ་འགྲན་མེད་གསེར་པ་དཔོན། །མགྱོགས་ལ་
ཟིན་མེད་གསེར་སྒོང་རྟ། །མཚོན་ལ་ཐར་མེད་གཟི་ནག་གི། །རྒྱལ་ཁབ་བཅུ་ལ་
འབྲུག་ལྟར་གྲགས། །ཡིན་ན་དཔའ་བོ་དེ་འདྲ་ཡིན། །དེ་ནས་ཉོན་དང་དམར་པོ་
སྐྱ། །སྟོང་སྟག་དམར་ལུ་ཡིན་པས་ཟེར། །རྒོད་བསམ་དཔུང་པ་ངོམ་མི་ཁྱོད། །
ཆག་སྒོས་མདུན་ནས་བསུས་ལེ་ཁྱོད། །ལས་རླུང་དྲག་པོས་དེད་ལེ་ཁྱོད། །ད་ཙམ་
རང་ཚོད་བཟུང་དང་དགའ། །ཐང་དཀར་འཕུར་ཚོད་མ་བྱས་ན། །ཁྱུང་ཆེན་
འཕུར་རྩལ་རྗེས་ལ་ཡོད། །བར་སྣང་འགྲིམ་ལུགས་འདྲ་ལེ་མིན། །ནོར་སྲུང་འུར་
སྒྲ་མ་ཆེ་དང་། །རི་བཀྲའི་ཐིག་ལེ་རྗེས་ལ་ཡོད། །སྟོབས་རྩལ་མཆོངས་ལུགས་
འདྲ་ལེ་མིན། །སྟོང་སྟག་ངར་ཚོད་མ་བྱས་ན། །སྟོབས་ལྡན་ཉི་འབུམ་རྗེས་ལ་
ཡོད། །དཔའ་རྩལ་ཆེ་ལུགས་འདྲ་ལེ་མིན། །དཔྱིད་གསུམ་རླུང་དམར་ཚག་རག་
དེ། །དགུན་གསུམ་ཁ་བའི་སྣ་འདྲེན་ཡིན། །ཕྱུགས་ལུག་སྟོང་པའི་གཞི་མ་རེད། །
དགུན་གསུམ་ཉི་མའི་ཟེར་མདངས་དེ། །སྟོན་གསུམ་སེར་བའི་སྣ་འདྲེན་རེད། །
འབྲས་དྲུག་ཐང་ལ་བསྙིལ་ལྟས་རེད། །བྱང་ཡུལ་དམག་གི་སྣ་འདྲེན་དེ། །གླིང་
དཀར་འབོད་པའི་སྣ་འདྲེན་རེད། །ཡུ་མེད་སྟོང་པའི་གཞི་མ་རེད། །རྒོད་བསམ་
ཕར་ཆས་ཡུ་མེད་སྟེང༌། །ཚུར་རྒོལ་བྱང་ཡུལ་ཕྱེད་མེད་བཏང་། །ཡུ་མེད་འགྲོ་བ་
ཟླ་གཅིག་རེད། །དེ་ནས་གླིང་གི་འབངས་ལ་བསྒྱུར། །རི་གཏེར་ཁྱིམ་ནོར་ཧབ་
ཐོབ་བྱེད། །དེ་ལས་འགྲོ་ས་ག་ན་ཡོད། །ད་ལྟ་གདོང་འཕྲོད་སྟོང་སྟག་བུ། །
དམར་བསད་མགོ་ལག་ནོམ་ལ་ལེན། །ངའི་ལག་གི་རལ་གྲི་ངར་མ་འདི། །གཟི་
484



ཐོག་རྒྱལ་བློན་བཞིས་གླིང་སྒར་དཀྲུགས།
ནག་མེ་འབར་མིང་དུ་བཏགས། །སྟོབས་ཆེན་དཔོན་གྱི་རལ་གྲི་རེད། །ངར་མ་
འབུམ་གྱི་ཕ་རལ་རེད། །བཏབ་ན་ཐར་མེད་གཤིན་རྗེའི་གྲི། །དེ་རིང་ཁྱོད་ལ་ཧོ་
མ་ཡ། །
ཞེས་གསུངས་ཏེ་ཕར་ཚུར་རལ་འགྲན་ཇ་ཡུན་ཙམ་བྱས་ཀྱང་དབྱེར་མ་ཆོད། །
དེ་ནས་སོ་སོའི་རལ་གྲི་ཤུབས་ལ་དྲངས་ཏེ་ཁྲབ་ཆེན་དཔུང་འཛིང་ཇ་ཡུན་ཙམ་བྱས་
ཀྱང་། ཉི་འབུམ་སྟོབས་ལ་འགྲན་ཡ་མི་སྲིད་ཀྱང་། ཁོ་བདུད་ཀྱི་སྟོབས་ཀྱིས་འདྲ་
འདྲ་ལས་དབྱེར་མ་ཆོད། དེ་ནས་སྟོབས་ཆེན་གྱིས་དཔུང་རོགས་བྱས་ཏེ་དཔུང་པ་
ནས་བསྡུས་པས། ཁོ་ལག་རུབ་ཀྱིས་དོགས་ཏེ་ཕར་འགུལ་ཚུར་འགུལ་གྱིས་ཤོར་
ཞིང་ནང་སྒོ་ཕྱེས་ཏེ་ནང་དུ་ཤོར་སོང་ངོ༌། །ཡང་ནུབ་ཕྱོགས་ནས་ཆུ་སྤྱང་དང་གོ་
བྲག་གི་དམག་གིས་ཤུགས་ཆེན་འཁྲུགས་པས་ཕྱི་ནས་གླིང་དམག་མང་པོ་མདའ་་་་་་
འོག་ཏུ་བཏང་བྱུང་ཞིང་། ཕར་ལ་མདའ་མང་པོ་འཕང་ཡང་བྱང་དམག་རེ་ཟུང་
སོད་པ་ལས་མ་ཐུབ་པར། རིན་ཆེན་དར་ལུ། སྒ་སྡེ། རྒོད་རྒྱལ་གྲགས་པ།
མཚར་དམར་ལྷ་རྒོད། སྣང་སྲས་གཡུ་སྟག་སོགས་ནས་མདའ་རེ་བརྒྱབ་པས་ལྕགས་
རི་ལིང་རེ་ཕབ་སྟེ་ནང་དུ་གཅིག་རྗེས་གཉིས་མཐུད་ཀྱིས་གཤར་ཞིང༌། སྒ་སྡེ་ནས་
ཕ་བོང་སྦྲ་ཙམ་ཞིག་སྒོ་ལ་བརྒྱབ་པས་ཝར་གྱིས་གཏོར་ཏེ། རྡོ་ཟེར་གྱིས་བྱང་དམག་
ལྔ་བཅུ་ཙམ་གཡས་བསྒྲེལ་གཡོན་བསྒྲིལ་བཏང་བྱུང་བ་དང་། དེ་ནས་གླིང་དམག་
རྣམས་རྒྱ་སྒོ་བརྒྱུད་དེ་ལྕགས་རི་ནང་དུ་མཆོངས་ཤིང་བྱང་དམག་དེ་སྤྱང་མོས་ལུག་་
ཁྱུ་དཀྲུག་པ་ལྟར་བྱས་ཏེ། མང་པོ་བཅོམ་ཞིང་། མི་རོས་བམ་ཐང་བཀྲམ། ཁྲག་
གི་མཚོ་མོ་འཁྱིལ་བ་བྱས་པས། སྟག་རི་རྒྱ་སྟག་དམར་པོ་དེ་ང་རྒྱལ་རབ་ཏུ་
འཁྲུགས་ཏེ། མིག་ནས་ཁྲག་གི་མཆི་མ་ཆུ་ལྟར་བབས་ཏེ། མཆེ་བ་གཙིགས་དཔུང་
པ་འཕུར་ནས་མི་འཛོམས་རྟ་འཛོམས་ཀྱིས་བར་ཁང་སྒོ་ནས་ཐོན་ཏེ་གླིང་དམག་ལྔ་་
485



གོ་ར་ཚྭ་རྫོང་།
བཅུ་ཙམ་མཚོན་ལ་དྲངས་ཤིང་དེར་མ་ཟད། སྨད་གླིང་བརྒྱ་དཔོན་གྲགས་པ་དང་།
འབྲུ་བློན་ཨ་རྒོད་མིག་དམར་གཉིས་ཀྱང་རལ་གྲིའི་ངར་ལ་དྲངས་ཏེ་བྱུང་བའི་་་་་་
སྐབས། རྒོད་རྒྱལ་དང་སྒ་སྡེ་གཉིས་ཀྱི་གདོང་བཀག་པས། ཐོག་མར་བྱང་བློན་
ནས་གླུ་འདི་སྟག་མོའི་ངར་གླུ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དགུང་སྔོན་མཐོ་བའི་ཀློང་དཀྱིལ་ནས། །ཁྲི་གདུགས་ཉི་མའི་གུར་ཁང་ནས། །ལྷ་
ཆེན་ཁྲོས་པ་འབར་བ་དབང༌། །དྲག་པོ་ཁྲོས་པ་གཟི་མདངས་ཅན། །བྱང་ཡུལ་
རྒྱལ་པོའི་སྐྱིད་སྡུག་གཟིགས། །བར་སྣང་སྟོང་པའི་མཁའ་ཀློང་ནས། །རླུང་ནག་
འཚུབས་མའི་ཀློང་དཀྱིལ་ནས། །སྒོ་སྲུང་ཧ་བ་བདུད་བཙན་འབོད། །མཆོད་
པའི་བུ་ལ་དཔལ་མགོན་གྱིས། །སྡང་དགྲ་བོ་མ་བཞག་ཨར་ལ་གཏོད། །ས་འདི་
རབ་སྨད་ཁྱུང་ཆེན་མཁར། །ང་འདྲ་རྒྱ་སྟག་དམར་པོ་ཡིན། །རྟིང་མ་དཔུང་
གིས་གཅོད་མི་ཡིན། །དེ་ནས་ཁ་འཁྱག་གླིང་གི་དམག །བྱང་ཡུལ་འགྲིམ་པ་ལས་
ཀྱིས་དེད། །གནའ་མིའི་གཏམ་ལ་འདི་འདྲ་གྲགས། །རྫུན་ཅི་བཤད་ཐམས་ཅད་
གཙོ་བོས་བཤད། །རྫུན་གཙོ་བོས་བཤད་ན་ཡུལ་གཉིས་འཁྲུག །མགོ་ཅི་བསྐོར་
ཐམས་ཅད་ཉེ་བས་བསྐོར། །མགོ་ཉེ་བས་བསྐོར་ན་བློ་སེམས་ཕམ། །དུད་ཅི་
དཀྲུག་ཐམས་ཅད་ཨ་མས་དཀྲུག །དུད་ཨ་མས་དཀྲུག་ན་བྱེ་བྲལ་འགྲོ། །རྐུ་ཅི་
བྱེད་ཐམས་ཅད་གླིང་གིས་རྐུས། །རྟ་གླིང་རུས་རྐུས་པས་བྱང་གླིང་འཁྲུག །སྡེ་
ཡུལ་གཉིས་དཀྲུག་པའི་ཇོ་རུ་དང༌། །དུས་རྟག་ཏུ་རྐུ ས་པའི་ཁྲོ་ལུ་གཉིས། །
གཏམ་རྫུན་བཤད་མཁས་པའི་ཤན་པ་གསུམ། །དཔུང་སྐྱ་མོ་ཁུར་བའི་གཡུ་ལྷ་
བཞི། །སྡེ་གླིང་རུ་ཕུང་བའི་གཞི་མ་རེད། །དེ་སྔ་ཉི་མ་ཡན་ཆོད་ལ། །དཔའ་
རྟུལ་བཅོ་ལྔ་རུ་འདྲེན་བཅུ། །བརྒྱ་དཔོན་སྟོང་དཔོན་བཅུ་བདུན་དང༌། །ལས་
486



ཐོག་རྒྱལ་བློན་བཞིས་གླིང་སྒར་དཀྲུགས།
དམག་གཅིག་འབུམ་ཉིས་ཁྲི་དེ། །ཡུ་མེད་རྩ་བརླག་བྱང་གིས་བྱས། །ད་དུང་
གཅིག་མེད་མ་བྱས་པར། །ཇོ་རུས་རང་ཚོད་བཟུང་ལེ་མེད། །རབ་སྨད་ཁྱུང་
ཆེན་ལྡིང་རྫོང་འདི། །བྱང་ཡུལ་རྫོང་ས་དང་པོ་ཡིན། །ད་རེས་གྱང་སྐེ་ཧྲུག་གེར་
བཏང་། །ཐོག་རི་སྟོང་ཁྲི་ཡ་མེད་དེ། །བྱང་དམག་ནང་གི་ཁྱུང་ཏོར་ཡིན། །
གླིང་ངན་འདན་མའི་མདའ་ཡིས་བཀྲོངས། །དམག་མང་བྱེ་རི་ཕྱུག་མོ་དེ། །གླིང་
རུའི་འབབ་པའི་ཆུ་ཡིས་ག ཤར། །ལས་འདི་འདྲ་ཡོང་བསམ་ཡིད་ལ་མེད། །
དཔོན་པོ་ཤི་བའི་གཡོག་པོ་དེ། །མ་ཤི་མི་ཡུལ་འགྲིམ་པ་ལས། །ཤི་ནས་བར་དོ་
འགྲིམ་པ་དགའ། །དེ་རིང་ཚུལ་ཆས་གཞི་དཀྱིལ་ནས། །དམར་པོ་རླུང་ལ་བརྩེ་
མི་ཁྱོད། །ཉག་ཕྲན་མདའ་མོས་ཚད་གཅིག་བཞག །དེ་ནས་ནག་པོ་རལ་ནག་
ཅན། །སྔགས་ནག་དུག་གི་སྡོང་པོ་ལ། །སྒ་སྡེ་མཐུ་མཁན་ཕུང་གི་གཞི། །རལ་
གྲི་ངར་མས་ཁམ་བགོས་བྱེད། །དམག་མང་ཚུར་ཆས་གླིང་གི་དཔུང་། །མི་
གཅིག་ཕར་ལ་བཏང་བས་ན། །སྟག་རི་དཔའ་བོ་མིན་རྟགས་གྱིས། །
ཞེས་བསྐུལ་ཞིང་མདའ་དེ་གཟའ་རྒོད་འགྲིམ་པ་ལྟར་རྒོད་རྒྱལ་གྱི་བྲང་ལ་་་
ཐེབས་ཀྱང་སྲུང་བས་བརྟན་ཏེ་གོ་ཁྲབ་གཏོར་བ་ཙམ་ལས་མ་ཐུབ། དེ་ནས་རྒོད་
རྒྱལ་གྲགས་པ་དེ་ང་རྒྱལ་རབ་ཏུ་ཁྲོས་ཏེ། དམར་ནག་གཤིན་རྗེའི་ཞལ་རས་ལ།
དྲག་པོ་ཁྲོས་པའི་ཟི་ར་ཚུབ། ཞེ་སྡང་འཇིགས་པའི་ཁྲོ་གཉེར་ལ། སྡང་བའི་མེ་
སྟག་རལ་གསེབ་ཁེངས་ཏེ། རྒྱལ་པོས་གནང་བའི་ལྷ་མདའ་ཁྲག་འཐུང་ཁྱུང་
གཤོག་དེ་མདའ་མགུལ་མེ་སྟག་འཕྲོ་བ་མཁོ་གར་གྱི་གཞུ་མོ་ཁམ་པ་ལེབ་ཆེན་གྱི་་་་
རྒྱུད་དུ་དྲངས་ཏེ་མདའ་བསྐུལ་གྱི་གླུ་འདི་ལྟར་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །དགྲ་
ལྷའི་ཁྲ་ཚང་གོང་མ་ནས། །དགྲ་ལྷའི་གཉན་སྟག་དམར་པོ་མཁྱེན། །དགྲ་ལྷའི་
487



གོ་ར་ཚྭ་རྫོང་།
ཁྲ་ཚང་བར་མ་ནས། །འབྲོང་རིགས་བརྒྱུད་པའི་རིག་འཛིན་མཁྱེན། །དགྲ་ལྷའི་
ཁྲ་ཚང་འོག་མ་ནས། །དཔེ་ཧར་སྲིད་པའི་སྲོག་བདག་མཁྱེན། །ས་འདི་ཕོ་བྲང་
ཁྱུང་རྫོང་ཟེར། །བྱང་ཡུལ་རྫོང་ས་དང་པོ་རེད། །གླིང་དཀར་བབས་པའི་བཤས་
ར་རེད། །བྱང་ཡུལ་གསོད་པའི་བྲུབ་ཁུང་རེད། །རྒོད་པོས་རྟིང་མ་གཅོད་ལམ་
རེད། །སྔར་མ་གབ་པའི་ཁུང་བུ་རེད། །དེ་སྔོན་བྱང་གི་ཕ་མཁར་རེད། །དེ་
རིང་གླིང་གིས་བཟུང་རྒྱུ་རེད། །རྫོང་བཙན་བཟུང་རེས་བཏང་རེས་ཟེར། །ལན་
ཚར་འདོག་རེས་བཏོག་རེས་ཟེར། །དཔེ་དེ་དང་ཁྱད་པར་ག་ལ་ཡོད། །རྫོང་
བཙན་མཁར་གྱི་རྒྱབ་ཟུར་ནས། །མི་དམར་རྟ་དམར་ཧམ་ཆེན་མ། །རྒྱ་སྟག་
དམར་པོ་གླུ་ལ་ཉོན། །གླིང་དཀར་རི་རབ་ལྷུན་པོ་ལ། །འདོ་ཆེན་བང་གིས་
འཁོར་ལེ་མིན། །དཔའ་རྟུལ་གནམ་ལྕགས་ཐོག་དམར་ལ། །བྱིས་པའི་རྩེ་མདས་
འགྲན་ལེ་མིན། །གླིང་དམག་རྒྱ་མཚོ་ཕྱུག་མོ་ལ། །སྦལ་རྒན་རྒྱ་བོས་གཤོར་ལེ་
མིན། །རྒོད་རྒྱལ་རྡོ་རྗེའི་བྲག་རི་ལ། །ནུས་མེད་མདའ་མོས་གཏོར་ལེ་མིན། །
བསམ་ཡོད་སྨྱོན་པ་ཅི་ལ་བྱེད། །བྱང་ཡུལ་རྟ་དེད་ར་མདའ་ལ། །ལྔ་བརྒྱའི་
དཔུང་དེ་ཡུ་མེད་བྱས། །སྡར་མ་སྟོང་ཁྲི་རྒྱ་སྟག་བཅས། །བྲོས་པས་ཐར་པ་དེ་
རིང་ཙམ། །འདན་རྒོད་མདའ་མོའི་ངར་ལ་དྲངས། །བྱ་ཤི་སྔོན་མའི་རོ་ལ་ལྟོས། །
རྗེས་མས་ཟན་ཚོར་དེ་ལྟར་ཟེར། །མགོ་འབུལ་གླིང་ལ་བྱས་ན་བསམ། །སྡུག་པོ་
མི་ཡོང་མིག་གིས་ལྟོས། །ལུས་འབུལ་རྒོད་རྒྱལ་དཔོན་ལ་གྱིས། །སྲོག་ལས་ཐར་
པའི་འཇིགས་སྐྱོབ་བྱེད། །གལ་སྲིད་འགྲན་འདོད་ཡོད་པས་ན། །ད་ལྟ་མ་བཟུར་
གདོང་ལ་ཤོག །སྣང་ཆེན་མདའ་མོའི་ངར་ལ་འདྲེན། །ལྷ་མདའ་ཨ་འགི་ཁྲག་
འཐུང་འདི། །མ་སང་རྒྱལ་པོས་གནང་ལེ་ཡིན། །དགྲ་ལན་མེད་བྱུང་ན་དགོས་
རྒྱུ་ཡིན། །ཐབས་དང་ལྡན་པའི་ཉག་ཕྲན་མདའ། །ཤེས་རབ་ཡུམ་ཆེན་གཞུ་མོ་
488



ཐོག་རྒྱལ་བློན་བཞིས་གླིང་སྒར་དཀྲུགས།
ལ། །མྱུར་མགྱོགས་ཆེ་བའི་སྡོང་བ་བྱེད། །སྐྱོར་ཡ་དཔའ་བོའི་དཔུང་པས་ཕུལ། །
འགྲོས་རོགས་བསེ་མའི་རླུང་ལ་བྱེད། །དཀར་ནག་མཚམས་ལ་ཧོ་མ་ཡ། །གོ་ན་
རྣ་བའི་བདུད་རྩི་ལ། ། མ་གོ་གླུ་ལ་འགྲེལ་བ་མེད། །
ཅེས་གླུ་དེ་ལྟར་བླངས་ཤིང་མདའ་དེ་གནམ་ལྕགས་ཀྱི་ཐོག་དམར་རྩལ་བ་་་
ལྟར་འུར་ལྡིར་སྒྲ་ཡིས་ས་གཞི་ཡང་གཡོ་བ་ལྟར་འཕངས་པས་ཁོ་འདུལ་བའི་དུས་
ལ་བབ་སྟེ་སྙིང་དཀར་ནག་མཚམས་ལ་ཐེབས་པས་རྒྱབ་ནས་སྒྲོ་ཁ་སྨྱུག་རུབ་སེ་་་་་
ཐོན་དེ་བྱུང་ཡང་། ཁོ་ངར་ཆེན་གྱིས་ཤི་མ་ནུས་པར་ཨམ་གཙིགས་བསྡམས་ཏེ་
རལ་གྲི་ཕྱར་ཞིང་བྱུང་བར། སྒ་སྡེ་ནས་ཕ་བོང་འབྲོང་སོ་དྲུག་གི་ཚད་ཙམ་ཞིག་
ཀླད་ལ་གཟར་ཏེ་འཕངས་པས་གྲི་གཡུག་ལོང་མེད་པར་མི་རྟ་གཉིས་ཆག་སེ་ཐར་་
རེ་བཏང་ཞིང་དེ་ཕྱོགས་ལ་ཡོད་པའི་བྱང་དམག་རྣམས་ཀྱང་ཆག་ཉིལ་དུ་བཏང་
ཞིང་། ཡང་བྱང་ཕྱོགས་ནས་བར་གླིང་དང་བྱེ་རི་བཅས་ནས་སྐྱི་སེར་རླུང་གིས་
ཕུབ་རུལ་གཏོར་འདྲ་བྱས་ཏེ་བྱང་དམག་མང་པོ་བཅོམ་པས་བྱང་དམག་རྣམས་་་
ཐམས་ཅད་ནང་དུ་འུར་ཏེ་སྒོ་བསྡོམས་ནས་མདའ་འགའ་ཤས་འཕངས་བྱུང་བས་
གླིང་དམག་ཁ་ཤས་བསད་བྱུང་བར། འཇང་སྲས། འབྲུ་མི་དཀར། རྨ་ཉིན་
དཔོན། གདོང་མ་ཕྲུག་སྟོང་དཔོན། ཆོས་འགྲུབ། ཐོག་ལྷ་བཙན་པོ། སྟག་
གསར་རྡོ་རྗེ་བཅས་ནས་མདའ་བརྒྱབ་སྟེ་སྒོ་གཏོར་ནས་བྱང་དམག་མང་པོ་་་་་་
བཅོམ་པ་དང་། ཚུར་ཡང་གླིང་དམག་ཁ་ཤས་བསད་རྨས་བྱུང་ཞིང་འཁྲུག་
འཁྲུག་ལོང་ལོང་གི་སྐབས་དེར། བྱང་ཡུལ་གྱི་བློན་པོ་སྟག་ལ་དབང་རྒོད། སེང་
སྟོད་ག་མ་ལྷ་ཡག དགེ་རྩེ་དབང་གྲགས་ལྡན་གསུམ་ནས། གླིང་དམག་ལྔ་བཅུ་
ཙམ་བསད་དེ་བྱུང་བར། ལྷག་པར་བློན་སྟག་ལ་དབང་རྒོད་དེ་ངར་རྒོད་གཏིང་
ནས་འཁྲུགས་ཤིང་རལ་གྲི་མུན་པ་སྲོག་གཅོད་དེ་ཀླད་ལ་ཕྱར་ཏེ་ངར་བའི་སྒོ་ནས་
489



གོ་ར་ཚྭ་རྫོང་།
འཇང་སྲས་ཀྱི་གདོང་བཀག་ཅིང་གླུ་ཐུང་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །རྟ་
བདུན་འཕྱོ་བའི་གུར་ཁང་ནས། །ལྷ་དབང་ཁྲོས་པ་འབར་བའི་རྒྱལ། །དགྲ་བོའི་
སྲོག་རྩ་དམར་པོ་དྲོངས། །རླུང་ནག་འཚུབ་མའི་སྟེང་རུམ་ནས། །དགྲ་ལྷའི་གཙོ་
བོ་ཧ་བ་བདུད། །དགྲ་བོའི་སྙིང་ཁྲག་ཧུབ་ཀྱིས་དྲོངས། །ས་གཞི་མི་འགྱུར་རྡོ་
རྗེའི་བྲག །ཟངས་དམར་བྲག་དང་གུང་གཅིག་སྨན། །དཔའ་བོའི་དཔུང་པའི་
སྐྱོར་མ་གྱིས། །ས་འདི་ཁྱུང་ཆེན་ལྡིང་རྫོང་གི། །བྱང་ངོའི་བར་ཁང་ལྕགས་རི་
རེད། །ང་འདྲ་གོ་རིའི་མར་ཤམ་ནས། །མཁར་དམར་ཤོག་དགུའི་ནང་བཅུད་ལ།
བློན་ཆེན་སྟག་ལ་དབང་རྒོད་ཟེར། །དཔའ་བོའི་ནང་ནས་ཡང་ངར་ཡིན། །
དམར་ཆུང་བྱ་དམར་ལྡིང་ཤེས་འདི། །མགྱོགས་པའི་ནང་ནས་ཡང་མགྱོགས་
ཡིན། །རལ་གྲི་སྲོག་གཅོད་རྔམ་པ་འདི། །ངར་མའི་ནང་ནས་ཡང་ངར་ཡིན། །
དེ་སྔ་ཉི་མའི་ཕན་ཆོད་ལ། །དགྲ་འབྲོང་གཉིས་ལ་རྒུམ་བུ་ཐུས། །དགྲ་མ་བརྒྱབ་
པ་ལ་གཅིག་ཀྱང་མེད། །མ་ཐུབ་པ་ལ་གཉིས་སུ་མེད། །སྔར་མས་ཐོག་རྫིས་
བཏང་མ་མྱོང་། །ཨ་རྫི་གླིང་རུའི་ཧམ་པ་ལ། །མཁར་ཁྱུང་རྫོང་ཕྱོགས་བཞི་
དམག་གིས་བསྐོར། །སྒོ་བཞི་དཔའ་བོའི་དཔུང་གིས་གཏོར། །དམག་དཔོན་
སྟོང་ཁྲི་སྟག་དམར་གཉིས། །དམར་བསད་ལག་དམར་ཁྲག་ལ་བསྒྲེས། །ཨ་རྫི་
གླིང་ངན་ཧམ་པ་ལ། །ཡང་སྒོས་སྔོན་པོ་ཐོག་ངོམ་ཅན། །མ་ཡིན་ཡིན་མདོག་
ཧམ་པ་ཅན། །དཔའ་རྟུལ་ཕུ་ནུ་སུ་འདྲ་ཡིན། །གནའ་མི་རྒན་པོའི་ངག་གཏམ་
ལ། །མི་དགའ་དགའ་མདོག་བྱེད་པ་དེ། །ཕོ་གསར་ཇག་ལ་འགྲོ་ཉིན་རེད། །
དགྲ་གདོང་ཐུག་བྱུང་ན་ཧ་རེ་གོ། །ཁ་ཕྱི་ལྟས་མེད་པར་ཁྱིམ་ལ་བྲོས། །མི་སྡུག་
སྡུག་མདོག་བྱེད་མི་དེ། །ན་ཆུང་གནས་ལ་འགྲོ་ཉིན་རེད། །རོགས་སེམས་མཐུན་
-
-
490



ཐོག་རྒྱལ་བློན་བཞིས་གླིང་སྒར་དཀྲུགས།
----
བྱུང་ན་ཧ་རེ་གོ། །དྲིན་ཕ་མའི་གདོང་ལ་མིག་ལོག་ལྟ། །ཟེར་བ་ཨི་གོ་རྟ་སྔོན་
ཅན། །ཡང་གཅིག་གཏམ་ལ་འདྲ་མ་ཡོད། །སེང་ཕྲུག་གངས་དཀར་གཤོག་
གཤོག་དེ། །ན་དམར་གཞུང་ལ་འགྲོ་ལེ་མིན། །རྒྱ་སྟག་ནགས་ནས་ངར་ངར་དེ། །
ས་མདའི་གདོང་ལ་འགྲིམ་ལེ་མིན། །ཉ་མོས་ཆུ་ཀླུང་དཀྲུག་དཀྲུག་དེ། །བྱེ་མའི་
ཐང་ལ་འགྲིམ་ལེ་མིན། །གཞན་མའི་རྒྱལ་ལ་འགྲོ་འགྲོ་དེ། །གོ་རའི་རྒྱལ་ལ་འགྲོ་
ལེ་མིན། །ཨི་བདེན་ད་ལྟ་གསལ་ནས་ཡོང༌། །ད་ལྟ་གདོང་ཐུག་སྔོན་པོ་སྐྱ། །
རལ་གྲི་ངར་མས་ཁམ་བགོས་བྱེད། །མགོ་འཕྲུ་དཔའ་བོས་རྙིང་མ་ལེན། །རྟ་
ཁྲབ་འཁོར་གསུམ་ནོམ་ལ་གཅོད། །
ཅེས་གླུ་དེ་ལྟར་བླངས་ཏེ། མི་འདིས་ཆ་ལུགས་གང་ལ་དཔྱད་ཀྱང་དཔའ་
རྟུལ་དྲག་པ་གཅིག་ཡིན་པ་ཐག་ཆོད། དང་པོ་ཁ་ཚིག་ཅི་འདུག་ལྟ། དེ་ནས་
རྟིང་མ་མི་ཞེན་པ་ལེན་ཆོག་བསམས་ཏེ་གོ་བཟུར་ནས་བསྡད་པ། བར་གྱི་གླིང་
འབུམ་དཔོན་འཇང་སྲས་དེས། རལ་གྲིའི་དཔའ་དམ་ལ་མཛུབ་མོ་བསྐོན་ཏེ་གླུ་
འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །གླུ་
མཆོད་གཅིག་བསྟོད་གཉིས་འཇང་གི་ལྷ། །དཔའ་བོའི་དཔུང་པའི་སྐྱོར་མ་གྱིས། །
ས་འདི་རབ་སྨད་ཁྱུང་ཆེན་རྫོང་། །ང་འདྲ་སྨུག་པོ་འཇང་གི་ཡུལ། །གཡུ་འབྲུག་
འགྱིང་རྫོང་ནང་བཅུད་དེ། །གཡེར་ཆེན་ས་དམ་རྒྱལ་སྲས་ལ། །གཡུ་ཁྲི་གུང་རྗེ་
མིང་དུ་འབོད། །བར་གླིང་འོམ་བུའི་དཔོན་པོ་ཡིན། །སྡང་དགྲ་འདུལ་བའི་
དཔའ་བོ་ཡིན། །བྱམས་པའི་གཉེན་གྱི་སྐྱོར་མ་ཡིན། །གེ་སར་རྒྱལ་པོའི་བློན་
ཆེན་ཡིན། །གཡོན་རུ་དཔུང་གི་འབུམ་དཔོན་ཡིན། །དེ་ནས་ཉོན་དང་བྱང་གི་
བློན། །འབྱུང་གཞི་འདུས་པའི་སྒྱུ་ལུས་དེ། །དྲག་པོ་ཟུག་རྔུས་མནར་བའི་དུས། །
491



གོ་ར་ཚྭ་རྫོང་།
དཔྱད་དང་རིམ་གྲོ་མ་བྱས་ན། །འཆི་བདག་ཞགས་ཀྱིས་བཏང་ལེ་མིན། །སོ་
ནམ་བྱས་པའི་འབྲས་བུ་དེ། །དུས་ནམ་ས་ཆུ་གསོ་བའི་དུས། །བརྩོན་པས་ས་
བོན་མ་བཏབ་ན། །ལས་དང་ཐོད་པས་འགྲུབ་ལེ་མིན། །གླིང་ལ་རྒོལ་བའི་རྒྱལ་
བློན་དེ། །ཐབས་ཤེས་བློ་ཡིས་མ་བསྐོར་ན། །ཧམ་གཏམ་དཔུང་པ་ཁུར་བས་ན།།
དགྲ་ལན་དཔུང་གིས་ཟིན་ལེ་མིན། །བདེན་ཨི་བསམ་བྱང་གི་བློན་པོ་གསུམ། །
འབྲུག་ཕོ་ཐང་དགུང་ནས་གྲགས་པའི་དུས། །མ་ཐོས་བྱང་རྒྱལ་འོན་པའི་བུ། །
གློག་དམར་པོ་ས་ལ་འཁྱིལ་བའི་དུས། །མ་མཐོང་བྱང་བློན་ལོང་བའི་བུ། །རྫོང་
ཆེན་བཅུ་དང་རྫོང་ཕྲན་བཞི། །གེ་སར་རྒྱལ་པོའི་དབང་ལ་བསྡུས། །གཏེར་ཁ་
ཁྱིམ་ནོར་མངའ་འབངས་ཀུན། །མ་སང་སྐྱེས་བུས་རྟིང་མ་བླངས། །ཕྱི་རབས་
བོད་ལ་བཀའ་དྲིན་བཞག །དམ་པའི་ཆོས་ཀྱི་རྒྱལ་མཚན་བཙུགས། །དཀར་
ཕྱོགས་དབུ་འཕང་དགུང་ལ་ཕྱུར། །ནག་ཕྱོགས་མིང་མེད་སྟོང་ལ་བཏང༌། །མ་
ཟད་བྱང་ཡུལ་ཕྱེད་མེད་བྱས། །ད་རུང་ཆེ་བ ཤད་ངོ་རེ་ཚ། །མགོ་འབུལ་སྐྱབས་
ཞུ་སྲོག་ལས་ཐར། །དེ་ལན་སྤྲོད་བསམས་དམར་བསད་བཏང་། །ཅི་དགའ་ཁྱོད་
རང་བློ་དང་བསྟུན། །གཏམ་མང་པོ་བཤད་པའི་ལོང་ཁོམ་མེད། །
ཅེས་གླུ་དེ་ལྟར་བཏང་ནས་བསམ་པ་དུས་འདི་ཙམ་ལ་མགོ་སྒུར་ཨི་ཡོང་མ་་
བྱུང་ཡང་རྟིང་མ་ལེན་པ་ལས་ཅི་མེད་དགོངས་ཏེ་ཨན་ཙམ་ལྷོད་པས། སྟག་ལྷ་
དབང་རྒོད་དེས་བསམ་པ་དུས་འདི་ཙམ་ལ་བྱང་ཡུལ་གྱི་རྒྱལ་བློན་ཉི་ཟླ་འདྲ་བ་་་
དེ་ནམ་ལང་གི་སྐར་མ་ལྟ་བུ་འདི་འདྲ་ཞིག་བྱུང་བར་ང་མི་གཅིག་ཤི་གསོན་གང་་་་
བྱུང་དགའ་སྡུག་ཅི་ཡོད། དེ་བས་རྟིང་མ་གང་ལོན་གྱིས། དེ་བྱས་དཔའ་ཁ་ཐོན་
པ་བྱུང་ན་རབ། མིན་ཀྱང་མཉམ་ཤི་མ་ནུས་ན་བུ་མིན་བསམས་ཏེ་རྟ་ཁ་བཏང་
ཞིང་བྱ་འཕུར་བ་བཞིན་འཇང་སྲས་ཀྱི་སྟེང་དུ་མཆོངས་བྱུང་ཞིང་རལ་འགྲན་་་་་
492



ཐོག་རྒྱལ་བློན་བཞིས་གླིང་སྒར་དཀྲུགས།
བྱས་པས་ཇ་ཡུན་ཙམ་འདྲ་འདྲ་ལྟར་ལས་དབྱེར་མ་ཆོད་པས། ཁོ་ང་རྒྱལ་
འཁྲུགས་ཏེ་ཨམ་གཙིགས་བསྡམས་ནས་རལ་གྲི་ཤུབས་ལ་བཙུད་དེ་སྤར་མོ་་་་་་་
གདེངས་ཤིང་སྟེང་དུ་མཆོངས་བྱུང་བར། འཇང་སྲས་གཡས་ལ་ཟུར་ཙམ་གྱིས་
གྱི་གཅིག་བཏབ་པས་གཡས་ཀྱི་ཕྲག་པ་ནས་གཡོན་གྱི་མཆན་འོག་བར་གཤག་སྟེ་་་
རྟ་ལས་ལྷུང་། སྒེར་རྩེ་ལྷ་དབང་གྲགས་པ་དང་། བྱེར་བློན་ཆོས་འགྲུབ་གཉིས་
གདོང་འཕྲད་པས། དང་པོ་མདའ་འགྲན་ཐུང་ཙམ་དང༌། དེ་ནས་མདུང་
འགྲན་ཐུང་ཙམ་བྱས་པས། ཆོས་འགྲུབ་ཀྱི་མདུང་དེ་ཁོའི་ལྟོ་བ་ལ་ཐེབས་པས་
རྒྱབ་ནས་མདུང་སོ་ཐལ་གྱིས་བྱུང་བར། ཁོས་ངར་ཆེན་གྱིས་མདུང་ཕྱིར་འཕེན་
བྱས་ཏེ་རལ་གྲི་ཤུབས་ནས་ཕྱུང་སྟེ་ལག་གཡོན་པས་མདུང་སྐེ་ནས་འཇུས་ཏེ་གྲི་་་་
གཅིག་བཏབ་པས་མདུང་གི་ལྕགས་དཀྲིས་དགུ་པ་ནས་དུམ་གྱིས་འཕང་སྟེ་མདུང་
སོ་ཕོ་བ་ནས་ཕྱིར་བཏོན་ཅིང་ཆོས་འགྲུབ་ལ་གྲི་ལན་གཉིས་བཏབ་པས་གོ་ཁྲབ་་་་་
ཧྲུག་གེར་བཏང་། ཆོས་འགྲུབ་ང་རྒྱལ་རབ་ཏུ་འཁྲུགས་ཏེ་རལ་གྲི་དེ་གཡས་
བསྐོར་གྱིས་གཅིག་བཏབ་པས། ཁོའི་ཀ་ལི་དྲས་ཏེ་དམར་སྒོར་རེ་ཐང་དུ་འཕང་
ཡང་ཁོ་ད་རུང་ཡང་མ་ཤི་བར་སྙིང་སྟོབས་ཀྱིས་གྲི་གཅིག་བཏབ་བྱུང་བར། ཆོས་
འགྲུབ་གཡོན་ལ་འགྱུར་བས་དྲི་མ་ཐེབས་པར། མཚལ་རྟ་རླུང་གཤོག་གི་སོག་པ་
ལ་རྩེ་ཤེད་ཀྱིས་ཐེབས་པས་ཁྲག་དམར་ཤར་རེ་བྱུང་བ་དང་། སླར་ཡང་ཆོས་
འགྲུབ་ཚུར་འགྱུར་བ་དང་གྲི་གཅིག་བཏབ་པ་ཕྲག་པ་ལ་ཐེབས་པས་མདུན་གྱི་ནུ་་
མ་བར་གཤག་ཅིང་རྟ་ལས་ལྷུང་སྟེ་བསད། སེ་སྟོད་པ་དང༌། འབྲུ་མི་དཀར་
གཉིས་རལ་འགྲན་བྱས་པས་ཁོ་ལ་གྲི་རྨས་ཆེ་བར་བྱས་ཀྱང་བྲོས་པའི་ཉམས་སྣང་་
མེད་པར་གྲི་འགྲན་བྱེད་མུས་ལས། སྟོང་དཔོན་ཨ་གྲགས་ཀྱིས་མདུང་ཞིག་ཕུལ་
བས་གཞོག་གཡས་པར་ཟུག་ཅིང་གཡོན་གྱི་མཆན་འོག་ནས་མདུང་སོ་ཐལ་གྱིས་་་
493



གོ་ར་ཚྭ་རྫོང་།
， ELEE
བྱུང་ཡང་། ད་རུང་ཡང་དཔའ་རྟུལ་གཉིས་ལ་གྲི་རེ་རེ་བཏབ་བྱུང་བར། ཡང་
དཔའ་རྟུལ་གཉིས་ནས་གྲི་བཏབ་སྟེ་བསད་ཅིང་མགོ་འཕྲུ་གོང་ལེན་བྱས། དེ་
ནས་གླིང་དམག་རྣམས་ཀྱིས་ཤར་ལྷོ་ནུབ་བྱང་གི་སྒོ་རྣམས་གཏོར་ཏེ་བསད་པ་་་་
བསམ་གྱིས་མི་ཁྱབ། རྨས་པ་རྣམས་ཀྱི་ཨ་ཚ་ཨ་ནའི་ངུ་འབོད་སྨྲེ་ངག་གིས་རི་
ལུང་ཁེངས་པ་ལྟར་བྱས་པས། མཁར་གྱི་ཡང་ཐོག་ནས། ཐོག་རི་སྟོང་སྟག་ཡ་
མེད་དེའི་བསམ་པ་བརྙས་ལས་ཤི་གསོན་ཐུག་པ་འདི་ལྟར་ཁུར་བ་ལས་ཤི་བ་མི་་་
དགའ་རེ་བསམ་སྟེ། ང་རྒྱལ་དྲག་པོ་གློ་བུར་དུ་ལང་སྟེ་ཁས་ལེན་གྱི་དཔའ་བོ་
དགུ་དང་བཅས་པ་མི་འཛོམས་རྟ་འཛོམས་ཀྱིས་སྒོར་བུད་དེ། གླིང་དམག་གི་
ཁྲོད་དུ་དགུང་ནས་གནམ་ལྕགས་ཀྱི་ཐོག་དམར་ལྷུང་བ་ལྟར་མཆོངས་ཤིང་། །
གླིང་དམག་བརྒྱ་སྐོར་ཙམ་མཚོན་ལ་དྲངས་ནས་བྱུང་བར། ཉི་འབུམ་ཆོས་
འགྲུབ་ཀྱིས་ཁས་ལེན་མི་གཉིས་རལ་གྲིའི་ངར་ལ་དྲངས་པ་དང་། ཁོ་སྟེང་དུ་
མཆོངས་ཏེ་རལ་འགྲན་མང་ཙམ་བྱས་པས་ཕར་ཚུར་སུ་ལ་ཡང་མཚོན་མ་སོང་།
དེ་ནས་ཁོས་བསམ་པ་མི་འདི་གཉིས་ལ་མཚོན་མི་འགྲོ་བ་འདྲ། དེ་བས་ཁྲབ་
ཆེན་དཔུང་འཛིང་གིས་རྟིང་མ་ལེན་དགོས་བསམས་ཏེ། རལ་གྲི་ཤུབས་ལ་
བཙུད་དེ་ཉི་འབུམ་དང་ཐོང་འཛིང་བྱས་པ་འདྲ་འདྲ་ལྟར་ལས་མ་བྱུང་བས། །
ཆོས་འགྲུབ་ཀྱིས་རྒྱབ་དར་ནས་བསྡུས་ཏེ་རལ་གྲི་ལན་བདུན་བཏབ་ཀྱང་ཁོ་་་་་
འདུལ་བའི་དུས་ལ་མ་བབ་པས་མཚོན་གྱིས་མ་ཆོད། དེ་ནས་ཉི་འབུམ་སྟོབས་ཆེ་
གཤིས་ཁོས་རྟིང་མ་མི་ཡོང་བ་ཤེས་ཏེ། ཉི་འབུམ་བཏང་ཞིང་རྟ་ཁ་གཡས་ཕྱོགས་
ལ་བསྒྱུར་ནས། འདན་མ་དང༌། གཟིག་རོང་། སྟག་རོང་བཅས་ནས་དམག་ལྔ་
བཅུ་ཙམ་ཕབ་པ་དང་། འདན་མས་གདོང་བླངས་ཤིང་མདའ་གཅིག་བརྒྱབ་
པས། ཁོ་དུས་ལ་མ་བབ་པར་མདའ་ཡིས་མ་ཆོད་ཀྱང་མདའ་གཟེར་གྱིས་རྟ་ལས་
494་



ཐོག་རྒྱལ་བློན་བཞིས་གླིང་སྒར་དཀྲུགས།
ལྷུང་ལ་ཁད་བྱས། ཁོས་མདའ་གཅིག་འཕངས་བྱུང་བ་འདན་མ་གཡས་ལ
འགྱུར་ཙམ་བྱས་པས་མ་ཐེབས་པར་དཔུང་ཟུར་ནས་རླུང་སྒྲ་བཅས་རྒྱབ་ནས་་་་་་
དམག་འཐུ་སྔོན་ཅན་བཅུ་ཙམ་བསད་དེ་དུད་པ་སྔོ་ལྗང་ངེར་སོང་། དེ་ནས་
འདན་མ། ལྷ་རྒོད། སྟག་རོང་ཁྲོ་ཚ་དམར་ལེབ་བཅས་ནས་གདོང་བླངས་པས་
ཁོས་རྒྱུགས་མདུང་འཕངས་པ་ཁྲོ་ཚ་དམར་ལེབ་ཀྱི་ལྟོ་བར་ཐེབས་པས་རྟ་ལས་་་་་
ལྷུང༌། དེ་ནས་རལ་གྲི་བཏོན་ཏེ་རལ་འགྲན་བྱས་པས་དབྱེར་མ་ཆོད་པས། ཁོས་
ངར་ཆེན་གྱིས་རལ་གྲི་ཤུབས་ལ་བཙུད་དེ་བདུད་ཞགས་དེ་གྲུ་ནས་ཕུད་ཅིང་་་་་་
འཕངས་པ་ལྕགས་ཀྱུ་དེ་འདན་མའི་དཔུང་པ་ལ་ཐེབས་ཏེ་འཐེན་པས། འདན་
མས་རལ་གྲི་ལན་གསུམ་བཏབ་ཀྱང་མ་ཆོད་པར་མི་རྟ་འཁྱོར་ལྡེམ་ལྡེམ་གྱི་ངང་་་་
རྩལ་ཆེན་གྱིས་འཐེན་པར། འདན་མ་ཡང་ངར་ཆེན་གྱིས་ལག་གཡོན་པས་
ཞགས་པ་ལ་འཇུས་ཏེ་ཕར་འཐེན་ཚུར་འཐེན་བྱེད་མུས་ལ། ཨན་ཙམ་ཁོ་སྟོབས་
ཆེ་བས་ཕར་ཕར་འགྲོ་མུས་ལ་གླིང་པ་རྣམས་རྗེས་བཞིན་རྒྱུགས་ནས་གྲི་མང་པོ་་་་
བཏབ་ཀྱང་མ་ཆོད་པས་ཅི་བྱར་མེད་པའི་དུས་སུ་གར་བྱུང་མེད་པར་གཉན་སྟག་་
གིས་སྤྲུལ་པ་མི་དམར་རྟ་དམར་ཅན་ཞིག་གིས་ཞགས་པ་ལ་རལ་གྲི་བཏབ་པས་་་་་
བཅད་དེ་ལྕགས་ཐག་སི་ལེར་བྱུང་བར། དེ་ནས་ཁོ་ང་རྒྱལ་འཁྲུགས་ཏེ། སྤྲུལ་
པའི་མི་དམར་རྟ་དམར་ཅན་གྱི་གདོང་ལ་བྱ་འཕུར་བ་ལྟར་མཆོངས་ཤིང་རལ་་་་་
འགྲན་མང་པོ་བྱས་ཀྱང་དབྱེར་མ་ཆོད་པའི་སྐབས། གླིང་དམག་རྣམས་ནས་ཧ་
ཅང་གིས་སྟོབས་བསྐྱེད་དེ་བྱང་དམག་མང་པོ་མཚོན་ལ་དྲངས་ཤིང་བསད་པ་་་་་
བསམ་གྱིས་མི་ཁྱབ། རྨས་པ་གྲངས་ལས་འདས་པ་ཞིག་བྱས་ཏེ། ཁྱུང་ཆེན་ལྡིང་
རྫོང་ལ་ཕྱོགས་བཞི་ནས་མེ་བརྒྱབ་སྟེ་མེ་ལྕེ་དགུང་ལ་རེག་པ་དུད་པས་ཉི་མདངས་
སྒྲིབ་པ་ཞིག་བྱས་པས། བྱང་དམག་ཕལ་ཆེར་བསད་པ་དང་མགོ་སྒུར་པ་སོགས་
495



-
-
-
-
-
--
གོ་ར་ཚྭ་རྫོང་།
བྱེད་བཞིན་ཡོད་པའི་དུས་སུ། བྱང་རྗེ་ནས་ཕོ་བྲང་གི་ཡང་ཐོག་མཐོན་པོའི་ཁ་
ནས་གཟིགས་པས། རབ་སྨད་ཁྱུང་ཆེན་ལྡིང་རྫོང་མེ་ལ་བརྒྱབ་པའི་དུད་སྤྲིན་
ཕྱུར་བ་གཟིགས་ཏེ། གློ་བུར་གྱི་ང་རྒྱལ་འཁྲུགས་ཏེ། བདུད་རྟ་རླུང་གཤོག་ནག་
པོ་ལ་སྒ་བཏོད་སྲབ་བསྐོན་གྱིས་འཁོར་གསུམ་བསྐོར་ཏེ་ཕེབས་པར་ཙམ་པ་ལ།
བཙུན་མོ། ལྕམ་སྲིང་། བློན་པོ་རྣམས་ཀྱིས་བཤོལ་མ་དང་། སྨྲེ་སྔགས་མང་པོ་
ཕུལ་ཡང་ཉན་པའི་རེ་བ་བྲལ་ཏེ། རྟ་ལ་བུད་དེ་སྐད་ཅིག་གིས་རླུང་ནག་འཚུབ་
པ་བཞིན་དུ། ཁྱུང་རྫོང་གི་ནུབ་སྒོར་ཐོན་ཏེ། སྨད་གླིང་། འབྲུ་དང་། སྐྱ་ལོ། །
སྔོ་ལོ་བཅས་ནས་གླིང་དམག་བརྒྱ་ཙམ་ཆག་ཉིལ་དུ་བཏང་ཞིང་བྱིའུ་ཁྱུ་ཁྲ་ཡིས་་་་
གཏོར་བ་ལྟར་བྱས་བྱུང་བས། སྒ་སྡེ། སྣང་སྲས། གྲགས་རྒྱལ། འབྲུ་བློན།
སྟག་ར་གོ་གདོང་བཅས་ནས་གདོང་བླངས་ཤིང་མདའ་མཚོན་ཆར་ལྟར་ཕབ་ཀྱང་
ཅི་ཡང་མ་ཐུབ་པར་ཁོས་མདའ་གསུམ་འཕངས་བྱུང་བས་གཅིག་སྒ་སྡེ་ལ་ཐེབས་་
ཀྱང་ཅི་ཡང་མ་ཐུབ། གཅིག་སྟག་ར་བློན་པོ་ལ་ཐེབས་པས། རྟ་ལས་ལྷུང་སྟེ་
འདས། གཅིག་གྲགས་རྒྱལ་ལ་ཐེབས་པས་མདའ་རྨས་ཆེ་ཙམ་བྱུང་བ་དང་། དེ་
ནས་རྡོ་རྗེ་གྲགས་རྒྱལ་དེས་ངར་ཆེན་གྱི་རལ་གྲི་བཏོན་ཏེ་ཁོ་ལ་ལན་གསུམ་བཏབ་
ཀྱང་ཅི་ཡང་མ་ཐུབ། ཁོས་གྲི་གཅིག་བཏབ་པས་དབང་ཐང་རྫོགས་པས་གྲགས་
རྒྱལ་གཞོག་ཧྲུལ་སུམ་གྱིས་བཀྲོངས། དེ་ནས་སྒ་སྡེ་ནས་གདོང་བླངས་ཤིང་
མདའ་འགྲན་དང་མདུང་འགྲན་མང་དུ་བྱས་ཀྱང་དབྱེར་མ་ཆོད། དེ་ནས་རལ་
འགྲན་བྱས་ཀྱང་འདྲ་མཉམ་ལ་མཁར་ཁྲབ་ཆེན་དཔུང་འཛིང་ཡུན་རིང་བྱས་ཀྱང་
ཁེ་ཕམ་མ་གྱུར་ཅིང་ཁོའི་བླ་གནས་མ་ཐུབ་པ་དང་དུས་ལ་མ་བབ་པས་སྒ་སྡེ་ཤེད་་
རྩལ་ཆེ་ཡང་མ་ཐུབ་ཅིང་མཐར་ཐང་ཆད་དེ་སོ་སོར་བྱེར། དེ་ནས་བློན་སྟོང་
སྟག་དམར་ལུ་དེ་ཡང་སྤྲུལ་པའི་རྟ་མི་ནས་གདོང་བླངས་ཤིང་ཕན་ཚུན་དབྱེར་མ་་
496



ཐོག་རྒྱལ་བློན་བཞིས་གླིང་སྒར་དཀྲུགས།
ཆོད་པར་སྒར་མཐར་མི་བུད་ཀ་མེད་ཀྱིས་ཕོ་བྲང་མེ་ལ་ཤོར་བ་དང༌། དཔུང་
རོགས་དམག་མང་གླིང་གིས་བཅོམ་པ་བཅས་ཀྱིས་རྒྱལ་པོ་དང་སྡོམས་ཏེ། ཁོང་
རྒྱལ་བློན་གཉིས་ལ་མཆན་ཁེབས་རྟ་མི་ལྔ་བཅུ་ཙམ་ཕོ་བྲང་གི་ཕྱོགས་སུ་རྟ་ཁ་་་་་
བསྒྱུར་ཏེ། ཀི་ཤར་གནམ་ས་གས་པ་གསུམ་བསྟུད་དེ་བརྒྱབ་པས་བྱང་དམག་
གབ་པ་དང་བཟུར་བ་བྲོས་པ་བཅས་བསྡོམས་རྟ་དམག་སུམ་བརྒྱ་ཙམ་ཐོན་ཏེ་ཕོ་
བྲང་ལ་ལོག །གླིང་པ་རྣམས་ཀྱང་རྒྱུ་ནོར་ཧབ་ཐོབ་ཀྱིས་ལྷག་མེད་ཁྱེར་ཏེ་ཕོ་
བྲང་ཡང་མེ་ལ་བརྒྱབ་ནས་དུད་པས་སྤྲིན་ཕུང་ཕྱུར་བ་ཞིག་བྱས་འཕྲོས་དམག་་་་་
གཅིག་སྟོང་སུམ་བརྒྱ་ཙམ་མགོ་བསྡུས་པ་རྣམས་ཁྲིད་དེ་གཡུལ་ལས་རྒྱལ་བའི་་་་་་
རྙིང་མ་དགུང་ལ་གྲགས་པ་བཅས་རང་སྒར་ལ་དགོང་ཆེན་སྤྲེལ་གྱི་དུས་སུ་འབྱོར་
ཏེ། གླིང་པ་རྣམས་ཀྱིས་དགའ་བསུ་དང་བཅས་ཕ་རོལ་གཡུལ་ལས་རྒྱལ་བའི་
དགའ་སྟོན་ལ་རོལ་ཏེ་བཞུགས་པར་གྲགས་སོ། ། །
497



ལེའུ་བཅུ་གཅིག
སྡིག་གཅོད་ཤན་པ་དྲག་ཏུ་ཁྲོས། ། །
ཤེལ་ལུང་དུང་ཟླའི་མགོ་བོ་བྲེགས། །
སེང་ཆེན་ནོར་བུ་དགྲ་འདུལ་གྱིས། །
བདུད་ཀྱི་བླ་གནས་དམ་ལ་བཏགས། །
，
དེར་གླིང་དམག་རྣམས་ཀྱིས་སྟག་རྫོང་གི་དངོས་ནོར་ཁྱེར་ནས་ཕོ་བྲང་ཡང་
མེ་ལ་བཏང་སྟེ་བྱང་དམག་གཅིག་སྟོང་སུམ་བརྒྱ་ཙམ་མགོ་སྒུར་པ་རྣམས་ཁྲིད་དེ་་
གཡུལ་ལས་རྒྱལ་བའི་རྟིང་མ་དགུང་ལ་གྲགས་པ་བཅས་རང་སྒེར་ལ་དགོང་ཆེན་་་
སྤྲེལ་གྱི་དུས་སུ་འབྱོར། ཉི་མ་དེ་ཡི་ཕྱི་ཉིན་གླིང་རྒྱལ་བློན་རྣམས་ལྷ་གུར་དུ་
འཛོམས་ནས་རང་བབ་ཀྱི་གདན་ལ་འཁོད་ནས་ཇ་ཆང་ཤིང་ཐོག་མངར་གསུམ་་་
བཅས་ཀྱི་བཟའ་བཏུང་དུ་མ་ལ་ལོངས་སྤྱོད་མཛད་ཅིང་གསུང་གླེང་ཞིབ་རྒྱས་་་
མཐར། ཨ་ཁུ་སྤྱི་དཔོན་ནས་དཔའ་རྟུལ་རྣམས་ལ་ཆེ་བསྟོད་དང་དཔའ་དར་
གནང་སྦྱིན་གྱི་གླུ་ཞིག་ཡོད་ཀྱང་རྒྱས་པར་དུ་འགྲོ་བས་མ་བཀོད། དེ་ནས་བློན་
ཆེན་འདན་རྒོད་ལྕགས་ཀྱི་ཧོར་པ་ལ་དཔའ་དར་ཨང་དང་པོ། གསེར་ཊཾ་བརྒྱ་
དང་། དངུལ་ཊཾ་ལྔ་བརྒྱ། རྟ་བཅུ། ཁྲབ་བཅུ། རལ་གྲི་བཅུ་བཅས་བརྒྱ་ཚོ་
གཅིག་གི་ཚན་གྲངས་ཕུལ། སྒ་སྡེ། ཉི་འབུམ། ལྷ་རྒོད། འཇང་སྲས། སྟོབས་
ཆེན། སྟོབས་རྒྱལ། རིན་ཆེན་དར་ལུ། རྒོད་རྒྱལ། ཉིན་རྫོང་དཔོན། ཆོས་
འགྲུབ། སྟོང་དཔོན་ཨ་གྲགས། འབྲུ་མི་དཀར། མཚལ་དམར། སེང་ཕྲུག་ཐོག་
ལྷ། སྣང་སྲས་བཅས་དཔའ་རྟུལ་རྟིང་མའི་མགོ་འཕྲུ་ཡོད་པ་རྣམས་ལ། གསེར་
498



བདུད་ཀྱི་བླ་གནས་དམ་ལ་བཏགས།
ཊཾ་ལྔ་བཅུ་དང་དངུལ་ཊཾ་བརྒྱ་རེ་གནང་། གཞན་དཔའ་རྟུལ་རུ་འདྲེན་ཟུར་བློན་
རྣམས་ལ་གསེར་ཊོ་ཉེར་ལྔ་དང་དངུལ་ཊཾ་ལྔ་བཅུ། དམག་མང་ལ་གསེར་ཊོ་རེ་
དང་དངུལ་ཊཾ་བཅུ་རེ་ཆད་མེད་དུ་གནང་སྟེ་དམག་སྟོན་རྒྱ་ཆེར་མཛད་ནས་་་་་་་
བཞུགས། དེ་ཉིན་ལྷ་སྲས་དགྲ་ལྷའི་འབུམ་སྒར་ནས་ལྷ་གུར་མེ་རི་གསེར་མགོའི་
ནང་དུ་རྒྱལ་བློན་རྣམས་འདུས་ནས་རང་བབ་ཀྱི་གདན་ལ་འཁོད་དེ་ལོངས་སྤྱོད་་་
དུ་མས་གཏམས་ཤིང་བཞུགས་པའི་སྐབས། དཔའ་བོ་དགྲ་འདུལ་གྱི་ཆགས་སྡང་
ལྟ་བུའི་རྒྱལ་པོའི་དམག་སྒར་ནས་རྫོང་ག ཏོ ར་ལུགས་རྣམས་གཟིགས་ཏེ། རང་
རེ་རྣམས་ཀྱང་རྟིང་མ་ལེན་པར་ཆས་ནས་ཕྱི་རབས་མིག་རྒྱན་ཆོག་པའི་རྟིང་མ་་་་
ལེན་དགོས་ཞེས། དཔའ་ལ། གཡུ་ལྷ། དུང་སྐྱོང་། ཉི་མ་རྣམས་ནས་དཔའ་གླུ་
རེ་ཡོད་ཀྱང་མ་བཀོད། གྲོས་ཀྱི་རྡོ་ག་རྙིང་མ་ལེན་ལུགས་ཀྱི་གླུ་ཞིག་ཧོར་ཤན་པ་
ནས་ཐོང་དང་གལ་ཆེ་ཞེས་ལྷ་སྲས་ནས་གསུང་པས། དེ་ནས་གཡས་སྟག་གདན་
ཁྲ་མོའི་ཡང་གོང་ནས། ཧོར་དཔའ་བཟང་ཤན་པ་དམར་པོ་དེས་འཇིགས་པའི་
ཆས་བཅོ་བརྒྱད་དང་ལྡན་ཞིང་ལྕགས་ཚག་པདྨ་སྟོང་ལྡན་ནང་ཟིང་ལིང་ཐ་མས་་་
བཀང་བ་དེ་དམར་མོ་མེ་ཡི་རྟ་ལ་བསྐྱོན་ཏེ་མགྱོགས་འཐེན་གྱིས་རྡུབ་རིང་དང་་་་
རྡུབ་ཐུང་བྱས་ར་ཚག་གསེར་ལྕོག་ལ་བརྡབ་ཅིང་། བྱི་རུ་དམར་པོ་ཁྱུང་གཤོག་
དེ་གཡས་དཀྱུས་གཡོན་སྒྲིལ་བྱས་ཏེ། འོ་ན་ལྷ་སྲས་དབུ་བཞུགས་པ། །དཔའ་
རྟུལ་ཕུ་ནུ་སྙན་གསོན་དང༌། །བྱང་ཡུལ་ཐང་རྒྱ་ཆེ་དང་གཅིག །བྱང་རླུང་
ལྷགས་ངར་ཆེ་དང་གཉིས། །བྱང་མི་དཔའ་རྩལ་ཆེ་རྐྱེན་བཅས། །དགྲ་འདུལ་
རྟིང་མ་ཁག་པོ་བྱུང༌། །འོན་ཀྱང་གནས་ལུགས་འདི་འདྲ་འདུག །གོང་བཞུགས་
སྲས་ཆུང་བཀའ་དགོངས་བཞིན། །ངེད་ཅག་མི་སྡོད་རྟིང་མར་ཆས། །ཕར་
འགྲོའི་དམག་དཔུང་ཆས་ལུགས་དེ། །ཁྱེད་རྣམས་དགོངས་པའི་ཡང་སྙིང་དང་། །
499



གོ་ར་ཚྭ་རྫོང་།
ང་རང་ཤན་པས་འདི་འདྲ་བསམ། །རེད་མིན་རྒྱལ་བློན་ཐུགས་ཀྱིས་དཔྱོད། །
ཅེས་གླུ་འབྲས་རིང་ཆུ་བོ་དལ་འབབ་ལ་དྲངས་པ་འདི་ལྟར་རོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །གླུ་ཐ་ལ་ལ་མོ་ཐ་ལ་ལེན། །
མཆོག་གསུམ་རྒྱལ་བ་རྒྱ་མཚོ་ལ། །གུས་པའི་ཡིད་ཀྱིས་གསོལ་བ་འདེབས། །སྡིག་
ཆེན་ཆོས་ལ་འགྱུར་བར་ཤོག །སྡིག་མེད་མངོན་སངས་རྒྱས་པར་ཤོག །ཨ་ཡན་
རྒྱལ་པོའི་ཟོ་དོར་མཁྱེན། །མི་ཡན་རྒྱལ་པོའི་དགྲ་ལྷ་མཁྱེན། །ངང་ཡག་ཐེལ་མོ་
སྤུན་གསུམ་མ ཁྱེན། །ཤན་པའི་ཅོག་ལ་མཚལ་རྩེ་མཁྱེན། །འདི་རུ་ཤན་པའི་གླུ་
སྣ་དྲོངས། །ས་འདི་སྤྱང་མོའི་དར་ཐང་རེད། །ང་འདྲ་ཨ་ཆེན་ཧོར་ཡུལ་སྟོད། །
རག་དཀར་དགུ་རྫོང་ནང་རོལ་ནས། །ཡ་གཟི་མཁར་གྱི་སྙིང་བཅུད་དེ། །དུ་རུ་
ཧོར་གྱི་ཤན་པ་ཡིན། །དགྲ་ལ་ཐུག་ན་སྟག་ལས་ངར། །གཉེན་ལ་ཐུག་ན་དར་
བས་འཇམ། །ལྷ་སྲས་དགྲ་ལྷའི་མདུན་བློན་ཡིན། །མདུན་རུ་དམག་གི་སྙིང་
བཅུད་ཡིན། །དེ་ནས་ལྷ་སྲས་དབུ་བཞུགས་ཀྱིས། །དཔའ་རྟུལ་ཕུ་ནུ་གླུ་ལ་
གསོན། །རི་རབ་སྟེང་གི་ཁྱུང་ཆེན་དེ། །མཁའ་ལ་འཕྱོ་བ་ལས་ཀྱིས་བསྐོས། །
དུག་ཅན་ཁ་རླངས་བྱུང་བའི་དུས། །ལས་ལ་རྦད་པའི་ཁྱུང་ཆེན་དེས། །རྩལ་
ཆེན་ལྟོ་འགྲོ་མ་འདུལ་ན། །རི་རབ་བཟུང་བས་ཅི་ལ་ཕན། །དགུང་སྔོན་དཀྱིལ་
གྱི་གཡུ་འབྲུག་དེས། །སྤྲིན་རླུང་འཛིན་པ་འབྱུང་བའི་སྟོབས། །སྔགས་ཆེན་ངན་
སྔགས་བྱུང་བའི་དུས། །ལས་ལ་གྲུབ་པའི་ཐོག་སེར་དེས། །ཤུགས་ཆེན་འབྲས་
དྲུག་མ་གཏོར་ན། །སྟོང་སྒྲ་སྒྲོག་པས་ཅི་ལ་ཕན། །གླིང་དཀར་ཡུལ་གྱི་མ་སང་
རྒྱལ། །བདུད་རིགས་འདུལ་བ་གོང་མའི་བཀའ། །དཔའ་རྒོད་དཔུང་པ་ངོམ་
པའི་དུས། །ལས་ལ་རྦད་པའི་དཔའ་རྟུལ་དེས། །སྟོབས་ཆེན་སྟག་རྫོང་མ་བསྐོར་
ན། །དཔའ་རྒོད་ཆེ་བས་ཅི་ལ་ཕན། །གཡས་རུ་དམག་གི་ཁྲི་དཔོན་ལ། །ངར་
500



བདུད་ཀྱི་བླ་གནས་དམ་ལ་བཏགས།
རྒོད་གཡུ་ལྷ་ཐོག་འགྱུར་བུ། །དཔའ་རོགས་ཨ་གྲག་ཉི་མ་གཉིས། །དཔའ་རྟུལ་
མཆན་ཁེབས་བཅུ་ཡིས་བསྐོར། །ལས་དམག་གཅིག་འབུམ་ཉིས་ཁྲི་བཅས། །
སྟག་རྫོང་ལྷོ་སྒོར་བུད་ལ་ཤོག །གཡོན་རུ་དམག་གི་སྙིང་བཅུད་ལ། །དུང་སྐྱོང་
སྟག་ལྷ་ཁྲི་དཀར་ཁྱོད། །དཔའ་རོགས་རྨི་ལིའི་བྲག་བཙན་གཉིས། །དཔའ་རྟུལ་
དཔོན་མགོ་བཅུ་ཡིས་བསྐོར། །ལས་དམག་གཅིག་འབུམ་ཉིས་ཁྲི་བཅས། །སྟག་
རྫོང་བྱང་སྒོར་བུད་ལ་ཤོག །རྒྱབ་རུ་དམག་གི་གཙོ་བོ་ལ། །དཔའ་མོ་ཨ་སྟག་ཀླུ་
མོ་ཁྱོད། །དཔུང་རོགས་ཞལ་དཀར་ལྡན་པ་གཉིས། །ལས་དམག་གཅིག་འབུམ་
ཉིས་ཁྲི་བཅས། །སྟག་རྫོང་ནུབ་སྒོར་བུད་ལ་ཤོག །ང་རང་ཤན་པ་རྨེ་རུ་དང་། །
སོག་སྟོད་ཀླུ་ཁྲི་ཟླ་འོད་གཉིས། །ལས་དམག་གཅིག་འབུམ་ཉིས་ཁྲི་བཅས། །སྟག་
རྫོང་ཤར་སྒོར་འབབ་རྒྱུ་ཡིན། །དམག་སྤྱི་ཁྱབ་དཔའ་ལ་མི་སྤྱང་གིས། །རྫོང་
ཆུང་སྐྱ་མོ་ལག་ངར་ཙམ། །མ་ཤོག་གླིང་དཀར་མིན་རྟགས་གྱིས། །ད་རུང་དཔེ་
ལ་ཨི་འདྲ་གྲགས། །དགུང་གི་རྟ་བདུན་དབང་པོ་དེ། །མཐོ་ཡང་མི་ཕན་གཟའ་
ཡིས་བཅོམ། །རྒྱ་མཚོའི་ཆུ་སྲིན་ངར་མ་དེ། །རྔམ་ཀྱང་མི་ཕན་དུང་གིས་གཟེར། །
ཕྱོགས་བཞིའི་བདུད་རིགས་རྗེ་བློན་རྣམས། །རྒོད་ཀྱང་མི་ཕན་གླིང་གིས་
འཇོམས། །བྱང་གི་གོ་ར་རྒྱལ་པོ་དེ། །ངར་རྒོད་ཆེ་ཡང་སྐྱེས་བུས་འདུལ། །ཞེད་
ཞེད་མི་དགོས་ཨའུ་ཙི། །སང་ཉིན་ནམ་གྱི་ཐོ་རངས་ཁར། །མི་སྡོད་གླིང་དམག་
གཤར་ནས་འགྲོ། །རྒོད་པོ་སུ་རེད་དེ་ནས་ལྟ། །ཡང་དགོས་ནང་བློན་གཡུ་
འབྲུག་བུ། །སུ་དང་འཕྲད་ཀྱང་གཟབ་དགོས་ཡོད། །བཞུགས་འོས་ལྷ་སྲས་
གཞིས་ལ་བཞུགས། །འབུམ་དམག་ཁྲ་མོའི་དབུ་འཛིན་མཛོད། །འགྲོ་འོས་
དཔའ་རྟུལ་དཔུང་ལ་བབས། །ཐོག་དམར་ཅན་གྱི་གཡུ་འབྲུག་དེ། །སྡོད་ལ་མ་
བསྐོས་འགྲོ་ལ་བསྐོས། །འགྲོ་ནས་བྲག་དཀར་གཏོར་ལ་བསྐོས། །གངས་དཀར་
501



གོ་ར་ཚྭ་རྫོང་།
N
ཟུར་གྱི་ཆུ་ཆེན་དེ། །སྡོད་ལ་མ་བསྐོས་འགྲོ་ལ་བསྐོས། །འགྲོ་ནས་ས་ནག་བྲེག་
ལ་བསྐོས། །གླིང་དཀར་ཡུལ་གྱི་དཔའ་རྟུལ་དེ། །སྡོད་ལ་མ་བསྐོས་འགྲོ་ལ་
བསྐོས། །འགྲོ་ནས་རྟིང་མ་ལེན་ལ་བསྐོས། །མི་སྡོད་ཤན་པས་རུ་སྣ་འདྲེན། །
ཁྲག་དམར་ཡུར་ཆུ་འབབ་ལེ་དང་། །མི་རོས་རྩིག་པ་རྒྱག་ལེ་ཞིག །མ་བྱས་
དཔའ་རྟུལ་མིན་རྟགས་གྱིས། །འདིར་འཚོགས་རྒྱལ་བློན་ཐུགས་ལ་ཞོག །
ཅེས་ཤན་པ་ནས་གླུ་དེ་ལྟར་བླངས་པས་དཔའ་རྟུལ་རྣམས་ནས་བདེན་པར་
དགོངས་ཤིང་དེ་ཐོག་ཏུ་ཐག་བཅད་དེ་བཞུགས། བྱང་གི་རྒྱལ་བློན་རྣམས་ཀྱང་
བྱུས་དོན་བཀའ་མོལ་དུ་མ་བྱས་ཏེ། སྟག་རྫོང་གླིང་གིས་གཤོར་རྒྱུ་གཏན་ཁེལ་ལ།
དེ་ལུགས་ཀྱིས་དཔུང་སྣོན་མ་སོང་ན་མི་ཡོང་བར་ངེས་ནས། ཐོག་རི་སྟོང་སྟག་
དམར་ལུ། ཁྲི་སྡེ་བཙན་སྐྱ་ཡ་མེད། གཟའ་བདུད། དུ་རུ་དཔུང་རིང་གསུམ་
དང་། ལས་དམག་སུམ་ཁྲི་བཏང་བ་འབྱོར་ཞིང་རྟིང་མ་ངས་ལེན་ཁོས་ལེན་གྱི་
ངང་དེར་གནས། དེའི་དུས་སུ་གླིང་དཀར་གྱི་དམག་དེ་སྒྲིག་ལམ་བཅས། བྱང་
ཕྱོགས་སྐར་མ་སྨེ་བདུན་དེ་ལེགས་ལྡན་དྲག་པོ་ལྕགས་ཀྱི་འཕྲུལ་འཁོར་གྱིས་་་་་་
འཐེན་པའི་དུས་སུ་རུ་སྣ་ཧོར་གྱིས་དྲངས་ཏེ། བྱང་ཆུ་ཡེ་ལ་ཁམ་པ་དེ་སྒྲོ་དྲས་པ་
ལྟར་བཅད་ནས། རབ་སྟོད་སྟག་མོ་མཁར་རྫོང་གི་ཤར་ལྷོ་ནུབ་བྱང་ནས་བསྐོར་
ཏེ། མདའ་འཕེན་སེར་བ་ཡར་ཡར། རྟ་ཞོན་སྤྲིན་ཁ་ཚུབ་ཚུབ། རྒྱོབ་སོད་
འབྲུག་སྒྲ་གྲག་གྲག་བྱས་པས། རྫོང་གི་ཤར་ལྷོ་ནུབ་བྱུང་གི་ལྕགས་རིའི་གསལ་
ཁུང་དང་མདེལ་སྐར་བཅས་ནས་བྱང་དམག་རྣམས་ཀྱིས་མདའ་སྐྱ་བུ་ཡུག་འཚུབ་
པ་ལྟར་འཕངས་པས། ཕྱི་ནས་གླིང་དམག་མང་པོ་ཆག་ཉིལ་བཏང་བྱུང་རྐྱེན་
ཅུང་ཙམ་ཕྱི་ཆད་བྱས་པའི་སྐབས་དེར། ཧོར་སྡིག་གཅོད་ཤན་པ་རྒྱལ་པོ་དེ་ང་
རྒྱལ་རབ་ཏུ་འཁྲུག་སྟེ། འདོ་བ་དམར་ཆུང་དེ་ཁ་སྤྲུགས་ཤིང་གློག་འཁྱུག་པ་ལྟར་
502



བདུད་ཀྱི་བླ་གནས་དམ་ལ་བཏགས།
ཆས་ནས་སྟག་རྫོང་གི་ཤར་སྒོ་ལ་དགྲ་སྟ་དེ་ལན་གཉིས་བརྒྱབ་པས་ཧར་གྱིས་ཕྱེས་
ཏེ་དཔའ་རྟུལ་ཁས་ལེན་འཛིང་ཆ་བཅས་ནང་དུ་མཆོངས་ཤིང་བརྒྱ་ལུག་སྤྱང་་་་་་
མོས་དཀྲུག་པ་ལྟར་བརྒྱ་ཚོ་ཙམ་མཚོན་ལ་དྲངས་པ་དང་མཉམ་དུ། ཤེལ་ལུང་
དུང་ཟླ་ཡ་མེད་དེ་མགྱོགས་པ་གསེར་བྱ་ལྡིང་ཤེས་ཀྱི་གོང་དུ་བུད་དེ་བྱ་རྒྱལ་ཐང་་་་
ལ་བཅུམ་པ་ལྟར་ཧོར་དམག་དང་སོག་པོ་བཅས་ཀྱི་དམག་ལྔ་བཅུ་ཙམ་མཚོན་ལ་་་
དྲངས་ཤིང་བྱུང་བར། སོག་སྲས་ཀླུ་ཁྲི་ཟླ་འོད། དམག་དཔོན་རྟ་ནག་སྟོང་ལྡན།
བ་དུར་ཐང་དཀར་རྩེ་རྒོད། རི་པའི་གཅེས་ཕྲུག་ག་མགོ་བཅས་ནས་གདོང་
བླངས་ཏེ་མཚོན་ཇི་སྙེད་ཅིག་བཏབ་ཀྱང་འདུལ་སྐལ་མེད་པས་ཁོ་ལ་ཅི་ཡང་མ་་་་
ཐུབ། ཁོས་རལ་གྲི་དེ་སོག་བློན་རྟ་ནག་གི་ཕྲག་པ་ལ་ཐེབས་པས་གཞོགས་ཕྱེད་
གཤག་ཅིང་རྟ་ལས་ཕབ་སྟེ་འདས། སོག་སྲས་ཟླ་འོད་ལ་གྲི་མང་དུ་བཏབ་ཀྱང་
མཚོན་གྱིས་མ་ཆོད་ཆིབས་གཡུ་བྱ་ལ་གྲི་བཏབ་པ་མགོ་བོར་ཁེལ་ཏེ་བསད་པས་་་་
ཐལ་བ་ཕྱུར་རེ་འགྱེལ། དེ་ནས་སོག་སྲས་ནས་རྟ་ནག་པའི་རྟ་ལ་ཞོན་ཏེ་རལ་
འགྲན་བྱས་ཀྱང་དབྱེར་མ་ཆོད། དེ་ནས་ཁོས་ངར་ཆེན་གྱིས་གྲི་དེ་རི་ཕ་བུ་ལ་
ཐེབས་པས་གྲི་རྨས་ཆེ་ཙམ་གྱིས་ཁྲག་དམར་ཤར་ཤར་བྱུང་བས་ཁོང་རྣམས་ནས་་་
གྲི་ངོ་མ་ལོན་པར་རྟ་ཁ་བསྒྱུར་བ་དང་། ཁོ་རྔམ་ཞིང་ཁྲོས་པའི་ངང་ནས་བྱིའུ་ཁྲ་
ཡིས་བཅུམ་པ་ལྟར་རྗེས་དེད་བྱས་ཏེ་བྱུང་བ་ཤན་པས་མཐོང་བས། བརྙས་ལས་
ཚབས་ཆེན་འདི་ལྟར་ཁུར་བ་ལས་ཤི་བ་མི་དགའ་རེ་སྙམ་ནས། ང་རྒྱལ་དྲག་པོ་
གློ་བུར་དུ་ལངས་ཏེ། རལ་པ་དམར་པོའི་གསེབ་ནས་མེ་སྟག་ཐོར་ཐོར་གྱིས་
འཐོར་ཞིང་། མིག་རྟིང་ལོང་ཁྲག་གིས་བཀང་བ་ལྟར་དམར་ཁྲུག་ཁྲུག་གི་ཞལ་
རས་དམར་པོ་ཁྲག་གི་བཤོས་བུ་ལྟར་གྱུར་ཅིང་། རྔུལ་ནག་གི་རླངས་པ་དུད་པ་
ལྟར་ཕྱུར་བཞིན་དགྲ་ལྟ་གནམ་དུ་གཟར་ཏེ་རྟ་དམར་ཆུང་གི་ཁ་བཏང་ཞིང་རྗེས་་
503



གོ་ར་ཚྭ་རྫོང་།
༥
བཞིན་དེད་པས་ཁོས་རི་ཕ་བུ་ཡི་རྗེས་ཟིན་ཏེ་རལ་གྲི་བཏབ་པས་གཞོག་ཧྲུལ་དུམ་
དུ་འཕངས་ཏེ་བཀྲོངས་པ་དང་མཉམ་དུ་ཤན་པས་རྗེས་ཟིན་ཏེ་གདོང་བཀག་་་་་་
པས་ཤེལ་ལུང་དུང་ཟླ་ཡ་མེད་དེ་རྟ་ཁ་ཚུར་བསྐོར་ཞིང་རལ་གྱི་རྟ་ཡི་རྡོག་མ་ལ་་་་
བྱིལ་བྱིལ་བྱས་ཏེ། རྟ་ཁ་བགགས་ཡོབ་ཆེན་མནན་མི་འཇིགས་པའི་སྟངས་
སྟབས་བཅས་ཤན་པའི་གདོང་བཀག་སྟེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ནམ་
མཁའ་སྟོང་པའི་གཞི་དཀྱིལ་ནས། །ཁྲི་གདུགས་ཉི་མའི་གུར་ཁང་ནས། །ལྷ་ཆེན་
ཐུགས་སྤྲུལ་འབར་བ་དབང་། །གསོལ་ལོ་མཆོད་དོ་དགྲ་ཁྲག་བཞེས། །བར་སྣང་
དབྱིངས་ཀྱི་གཞལ་ཡས་ནས། །རླུང་ནག་འཚུབ་མའི་ཀློང་དཀྱིལ་ནས། །འབྲས་
མོའི་སྒོ་སྲུང་ཧ་བ་བདུད། །དགྲ་བོ་བསད་པའི་ཤ་ཁྲག་བཞེས། །ས་གཞི་ས་
བརྟན་ཕོ་བྲང་ནས། །ཡུལ་ལྷ་ཟངས་ཡག་དགྲ་རྒོད་བཅས། །གདོང་ཐུག་དགྲ་བོ་
ཨར་ལ་གཏོད། །ས་འདི་རབ་སྟོད་སྟག་རྫོང་གི། །ཤར་གྱི་ལྕགས་རི་ཕྱི་མ་རེད། །
དཔའ་བོའི་དགྲ་མགོ་ལེན་ས་རེད། །སྡར་མའི་རང་སྲོག་ཤོར་ས་རེད། །ང་འདྲ་
ཁྱོད་ཀྱིས་ལོས་རང་ཤེས། །སྦྲ་རི་ནག་པོ་འབྲོང་སྦྲ་ནས། །བྱང་ཡུལ་དམག་གི་
འབུམ་དཔོན་ལ། །ཤེལ་ལུང་དུང་ཟླ་ཡ་མེད་ཟེར། །གླིང་དཀར་དམག་གི་གཤེད་
མ་ཡིན། །རྟིང་མ་མ་བླངས་བསམ་པ་མེད། །ཨ་རྫི་གླིང་གི་ཧམ་པ་ལ། །སྟག་
རྫོང་ཁྲ་མོའི་ཕྱོགས་བཞི་བསྐོར། །སྒོ་བཙན་ལྕགས་རི་རྨང་ནས་གཏོར། །ནང་
ཡོད་བྱང་དམག་མགོ་སྐེ་ཕྲལ། །ཁ་བརྙས་མ་རེད་ཞེ་བརྙས་རེད། །བརྙས་ཆེས་
ན་ཞེ་ནག་གཏིང་ནས་འཁྲུག །ཟ་ཆེས་ན་སྦྲང་དཀར་མཆིན་པ་ན། །དེ་ནས་
ཉོན་དང་དམར་པོ་སྐྱ། །ཧོར་ངན་ཤན་པ་ར་ཐུག་མགོ། །ཨ་ཆེན་ངོམ་ཐང་སྐྱ་
མོ་ལ། །བྱས་མེད་རྟ་བྲོ་གླིང་གིས་བརྡུངས། །གཡག་ལ་སེར་བོའི་ལ་ཐོག་ནས། །
504



-
-
-
-
-
，
བདུད་ཀྱི་བླ་གནས་དམ་ལ་བཏགས།
ཧམ་ཆེན་རྟ་ཇག་འདན་མས་བཅད། །དུ་རུ་ཧོར་གྱི་ཤན་རྒོད་ལ། །མ་ཤི་ཁྱི་ཡི་
ཐོད་པ་སྦྱར། །གུར་དཀར་སྟག་ཞུ་རྒྱལ་པོ་དེ། །མ་ངན་ཇོ་རུས་བཤས་ལ་ཕབ། །
སྟོབས་ཆེན་ཤན་པའི་ནུ་བོ་དེ། །བྲག་དམར་ལོགས་ལ་ཤ་སྐམ་བྱས། །ནུ་བོ་
མཆོང་ལྷ་སྨུག་པོ་དེ། །ས་ནག་གད་པའི་དོང་ལ་སྦས། །ཤན་རྒོད་རྨེ་རུ་དམར་
པོ་ཁྱོད། །ལྕགས་ནག་ཐག་པས་ཁྱི་ལྟར་བསྐོར། །ཨ་ཆེན་ངོམ་ཐང་སྐྱ་མོ་དེ། །
ལན་གཅིག་རྩ་མེད་སྟོང་ལ་བསྒྱུར། །གླིང་གེ་སར་མདུན་ནས་ཁྱི་སྐད་སྒྲོག །གླིང་
དཀར་པོའི་ནང་ནས་ཁྱི་ཟས་ཟོས། །ཁྱོད་ཤན་པའི་ཡིད་ལ་ཨེ་བོ་ཡོད། །དོན་
མེད་བྱང་ལ་ཅི་ལ་རྒོལ། །ཉེས་མེད་དམར་བསད་ཅི་ལ་བཏང་། །དོན་མེད་ཟས་
ནོར་ཅི་ལ་འཕྲོག །གནའ་མིའི་དཔེ་ལ་འདི་འདྲ་ཡོད། །ཕ་བསད་མི་དེ་གཙུག་
ཏུ་ཁུར། །ཁྲིམས་ཁང་ནང་ལ་ཨ་མཆོད་བཙུད། །ཤ་ཟན་སྤྱང་མོ་ལམ་ལྷ་རྩི། །
ཆུ་འཐུང་ཝ་མོ་དུད་པས་བདུག །སྡིག་སྤྱོད་ཤན་པ་ཝ་མོའི་བུ། །མི་སྐྱེས་མ་རེད་
ཁྱི་སྐྱེས་རེད། །ད་རུང་རྒོད་རྒོད་ངོ་རེ་ཚ། །ད་ནངས་ཞོགས་ཀྱི་རྟིང་མ་ལ། །
བརྒྱ་ཚོ་མང་པོ་ཁྲག་ལ་བསྒྲེས། །སྟོང་ཚོ་མང་པོ་རལ་ཤན་བརྒྱབ། །གདོང་ལེན་
སོག་བློན་རྟ་ནག་བུ། །དོམ་ནག་ཁྲག་གིས་བཟི་འདྲ་དེ། །དམར་པོ་མཚོན་གྱིས་
ཡ་ལིང་འཕང་། །མགོ་འཕྲུ་དཔའ་བོའི་ཕྱི་ཤར་བསྡམས། །མ་ཟད་ཧོར་རུའི་རྟ་
ཁྲ་སྐྱ། །རྒྱ་སྟག་ཁྲག་གིས་བཟི་འདྲ་དེ། །དམར་བསད་མགོ་ལག་ཁྱེར་ལེ་དེ། །
ཁྲ་ཆུང་མིག་གིས་ཨི་མི་མཐོང་། །ད་རུང་ཚོད་བཟུང་མེད་ལེའི་བུ། །སྤྱང་ཐང་
འདུར་ཚོད་མ་བྱས་བྱུང་། །ཁྲ་རིང་གནམ་ལྕགས་ད་རེས་ཡོད། །ཉ་མོས་འགྱུར་
ཚོད་མ་བྱས་ཐལ། །ལྕགས་ཀྱུ་ངར་མ་ད་རེས་ཡོད། །རྒྱ་ཞིང་སྐྱེ་ཚོད་མ་བྱས་
ཐལ། །གནམ་ལྕགས་སེར་བ་ད་རེས་ཡོད། །གླིང་རུས་རྒོད་ཚོད་མ་བྱས་ཐལ། །
རྒོད་པོའི་རྟིང་མ་ད་རེས་ཡོད། །ཤི་ནས་གཤིན་ཡུལ་མ་འགྲིམ་པར། །མཁར་ཁྲ་
505



གོ་ར་ཚྭ་རྫོང་།
མོ་མི་གཏོང་ལྷ་ཆེན་དཔང་། །ཤི་ན་འགྱོད་པ་སྤུ་ཙམ་མེད། །གླིང་དམག་བཅོམ་
བཅོམ་གྲངས་ལས་འདས། །དཔའ་རྟུལ་བསད་བསད་བརྗོད་ལས་བྲལ། །དཔའ་
བོ་སྟག་ཤི་སྣང་བ་སྤྲོ། །
ཞེས་ཟེར་ཏེ་རྒྱུགས་ཚད་པའི་སྐབས་ཧོར་ཤན་པས་གླུ་དེ་རྣ་བར་ཐོས་པ་་་་
དང་། རྒྱ་སྟག་གི་རྣ་བར་ཀི་སྒྲ་ཐོས་པ་ལྟར། ཞེ་སྡང་དྲག་པོ་ལངས་ཤིང་། །
དམར་ནག་གཤིན་རྗེའི་ཞལ་རས་ལ། །ཞེ་སྡང་གདུག་པའི་རླངས་པ་ཕྱུར། །མཆེ་
བ་དུག་གི་རྩེ་མོ་ནས། །ཁྲག་གི་ཐིགས་པ་ཤར་ཤར་བབས། །རལ་པ་དམར་སེར་
འཁྱིལ་པའི་གསེབ། །མེ་སྟག་དམར་པོའི་ཚ་ཚ་འཕྲོས་ཏེ། འདོ་བ་དམར་ཆུང་
གོང་ནས་ཡོབ་ལང་ཅིག་བྱས་ཏེ་དགྲ་ལྟ་ཟླ་བ་ཁ་ཆེ་དེ་ཕྲག་པ་ལ་གཟར་ཏེ། གླུ་
འདི་འབྲས་ཐུང་དགྲ་བོའི་སྲོག་གཅོད་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །གླུ་
མཆོད་གཅིག་བསྟོད་གཉིས་ཧོར་གྱི་ལྷ། །ཨ་ཡན་རྒྱལ་པོའི་ཟོ་དོར་མ ཁྱེན། །མི་
ཡན་རྒྱལ་པོའི་དགྲ་ལྷ་མཁྱེན། །ངང་ཡག་ཐེལ་མོ་སྤུན་གསུམ་མཁྱེན། །ཤན་པའི་
ལྕོག་ལ་མཚལ་རྩེ་མཁྱེན། །དེ་བའི་ཡན་ལ་འདི་མཆོད་མེད། །ས་འདི་རབ་སྟོད་
སྟག་མོའི་རྫོང་། །ང་འདྲ་ཨ་ཆེན་ཧོར་ཡུལ་ནས། །སེར་མོ་ར་དུག་མཁར་དགུ་
ནས། །ཕུ་ལུང་རྡོ་རྗེའི་བྲག་སྟེང་ནས། །མཛོ་མོ་རུ་རྫོང་མཁར་ནང་ནས། །བརྒྱ་
ཐུབ་ཤན་པ་ལག་དམར་ཟེར། །སྟོང་ཐུབ་དུ་རུ་ནག་པོ་ཟེར། །ཁྲི་ཐུབ་ཁ་ལ་
ལྡིང་འཇོམས་ཟེར། །ཚེ་སྟོད་གུར་དཀར་བློན་པོ་བྱས། །སྡུག་སྡིག་པ་གཉིས་ལ་
རི་ལྟར་བསགས། །ཧོར་ཤན་པ་ཟེར་ནས་གྲགས་ལེ་བྱུང་། །རྒྱ་གར་རྒྱ་ནག་བལ་
པོ་ལི། །ཞང་ཞུང་ལྷོ་མོན་འཇང་ཡུལ་བཅས། །ཧོར་རུས་དམག་དཔུང་མ་ཕབ་
མེད། །ཤན་པས་རྟིང་མ་མ་བླངས་མེད། །གུར་དཀར་རྒྱལ་པོ་བདུད་ཀྱི་རྒྱུད། །
506



བདུད་ཀྱི་བླ་གནས་དམ་ལ་བཏགས།
མ་བསམ་བཅོས་མེད་ནད་ཀྱིས་ཟིན། །གེ་སར་རྒྱལ་ལ་འགྲན་ཡ་བཟུང༌། །ཐ་མ་
ཡུ་མེད་བྱང་ལྟར་བྱུང་། །ཤན་པ་རྒྱལ་པོས་རང་ཚོད་བཟུང་། །གླིང་གཙོ་བོའི་
བཀའ་ལ་དང་ལེན་བྱས། །ཆོས་དགེ་བ་གཉིས་དེ་ཅི་འགྲུབ་བྱས། །ལམ་མ་ལོག་
ཤན་པ་བསོད་ནམས་ལྡན། །ཚེ་སྨད་གེ་སར་ཆོས་བློན་བྱས། །རྒྱལ་ཁབ་བཅུ་དེ་
མངའ་འོག་བཙུད། །ཧོར་ཤན་པ་ཟེར་ནས་ཀུན་གྱིས་སྨོན། །འདི་གང་སྐྱིད་ལ་
ཕྱི་མ་བདེ། །ཕོ་རབ་བློ་དེ་ནམ་ལངས་འདྲ། །མུན་མ་རུབ་མདངས་ལ་དར་རྒུད་
མེད། །ཕོ་འབྲིང་བློ་དེ་ལྷ་རྗེའི་ཁུག །ནད་འདུ་བ་ཅི་བྱུང་སྨན་རེ་སྤྲོད། །ཕོ་
མཐའ་མའི་བློ་དེ་ཉེར་དགུའི་སྨག །ནག་ཁྲོད་སེ་མུན་པས་གཡང་སར་སྐྱེལ། །
ཟེར་ཡང་ཟེར་ལ་བདེན་ཡང་བདེན། །བྱ་ཁྭ་ཏ་ཟེར་བའི་ནག་ལེབ་པ། །རྒོད་
ཐང་དཀར་ཡག་ལ་སྨ་འབེབ་བྱེད། །མདོག་ནག་ལེ་རང་གིས་མ་ཤེས་ཟེར། །
གཅན་རི་བོང་ཟེར་བའི་ཇོ་ར་མགོ །ཤ་ཕོ་ཆེན་ཡག་ལ་སྨ་འབེབ་བྱེད། །ཐན་ཡ་
ཁ་ཤོ་བ་མ་ཚོར་ཟེར། །ཁྱོད་ཤེལ་ལུང་དུང་ཟླ་གླེན་པའི་བུ། །ཧོར་ཤན་པ་
དཔོན་ལ་ཚོད་འཛིན་བརྗོད། །ཀླད་རང་སྲོག་ཤོར་བ་མ་ཤེས་ཟེར། །སྟོང་ཁྲི་ཝ་
མོས་མགོ་བྱས་པའི། །སྔ་ཕྱིའི་སྟག་རི་དམག་དཔུང་བཅས། །ཁྲི་འབུམ་ཁ་ལོ་
གླིང་གིས་བསྒྱུར། །དེ་ལ་དགའ་བ་ཁྱོད་ཀྱིས་སྒོམ། །མི་གཉིས་ལས་དབང་རྫོགས་
ལེ་དང༌། །སྔར་མས་ཕྱིར་གཡུག་བྱས་ལེ་གཉིས། །དུས་དང་ལས་ལ་འགྲིག་ལེ་
རེད། །དེ་ལ་གླིང་དཀར་འགྱོད་པ་ཆུང་། །ཆོས་ཀྱི་དོན་ལ་སྲོག་ཀྱང་གཏོང་། །
འགྲོ་བའི་དོན་ལ་ལུས་ཀྱང་འདོར། །གཞན་ཕན་འགྲོ་དོན་འགྲུབ་པས་ན། །གླིང་
དཀར་བསམ་པ་དེ་ཡིས་རྫོགས། །དེ་ཚོ་ཡིན་པའི་ལོ་རྒྱུས་རེད། །ཡང་དག་དོན་
ལ་འབེབས་ཙ་ན། །བྱས་མེད་བྱང་རྒྱལ་སྡར་མའི་བུ། །དོན་མེད་སྟོང་པའི་རྐུ་
འཛུག་བྱས། །ལེ་མེད་གླིང་ལ་དམག་སྣ་དྲངས། །དོན་མེད་སྟག་གཟིག་དམག་
507



གོ་ར་ཚྭ་རྫོང་།
གིས་བཀང་། །ཉེས་མེད་གྱད་མི་མཚོན་ལ་བསྐུལ། །དེ་བྱས་ལན་པོ་གླིང་གིས་
སྤྲད། །དེ་ལན་གླིང་དམག་བྱང་ལ་བབས། །སྐྱིད་པའི་མི་དེ་མཚོན་གྱིས་བསྐུམ། །
བསོགས་པའི་རྒྱུ་ནོར་ནོམ་ལ་བཅད། །གཡུ་འབྲུག་མགོ་བྱས་སྟག་རི་དང༌། །
འབུམ་དམག་བཅུ་གཉིས་རྣམ་གྲངས་དེ། །ཉིས་འབུམ་གཡུ་འབྲུག་དུང་ཟླ་
གཉིས། །བྲོས་པས་ཝ་མོས་ལ་ལུང་བརྒལ། །དེ་འཕྲོས་ཡུ་མེད་རྩ་བརླག་བཏང་། །
མ་ཟད་གངས་ལའི་འབར་མེ་དེ། །གཏུམ་མོའི་ཡེ་ཤེས་མེ་ཡིས་བསྲེག །ཁྲི་ཐུབ་
མགོ་བྱས་འབུམ་དམག་དེ། །གངས་དཀར་སྟིབ་པའི་འོག་ལ་བཏང་། །དྲེལ་ལའི་
ཆུ་ལ་དུག་རིགས་བཏབ། །ངན་སེམས་མ་རུངས་གཡུ་འབྲུག་བུ། །བློ་ལྡན་ཡིན་
བསམ་རང་སྣང་མཐོ། །རྒྱལ་མཆོག་གེ་སར་ལྷ་ཡི་སྲས། །གོང་མ་ལྷ་ཡི་ཁྲུས་ཆབ་
དེས། །འདོད་ཆགས་ཆུ་བོ་སྨན་གྱིས་བསྐམ། །གངས་ལའི་དམག་དཔུང་ཡུ་མེད་
བྱས། །མ་ཟད་འཕྲུལ་འཕེན་མེ་སྒྱོགས་དང་། །བསྒྲོད་བྱེད་མགྱོགས་རྟ་སྒ་དྲིལ་
བཅས། །རིམ་བཞིན་རྩ་མེད་གླིང་གིས་བཏང་། །རབ་སྨད་ཁྱུང་ཆེན་ལྡིང་རྫོང་
དེ། །དམར་མོ་མེ་ཡི་ཁ་འདེབས་བྱས། །ནང་ཡོད་སྟོང་ཁྲི་མགོ་བྱས་པ། །གཅིག་
མེད་རྩ་བ་གླིང་གིས་ཕུད། །ཁྲ་ཆུང་མ་མཐོང་ལོང་བ་རེད། །རྣ་བས་མ་ཐོས་
འོན་པ་རེད། །ད་རེས་རྒོད་མདོག་སྙིང་རེ་རྗེ། །ཤན་པ་གངས་སེང་དཀར་མོ་ལ།།
ཁྱི་ནག་ཤེལ་ལུང་ཅི་ལ་འགྲན། །དུ་རུའི་རྒྱ་སྟག་དམར་པོ་ལ། །བྱང་ཡུལ་ཝ་
སྐྱེས་འགྲན་ལེ་མིན། །སྟག་རྫོང་ར་མའི་དགུ་རྫོང་འདིའི། །ཕྱོགས་བཞིའི་ངར་
རྒོད་དཔའ་རྟུལ་དང༌། །དཔུང་དམག་ཁྲ་མོས་ཨ་ལོང་བསྐོར། །སྒོ་བཞི་སྟོབས་
ཆེན་སོ་སོས་གཏོར། །ནང་ཡོད་རྒོད་པོ་མགོ་འཕྲུལ་ལེན། །ས་མཁར་སྟག་རྫོང་
རྨང་ནས་བཤིག །ཤེལ་ལུང་དུང་གི་ཟླ་བ་ལ། །བཅོ་ལྔའི་ཁྱབ་འཇུག་ཤན་པ་
ཡོད། །སྒྱུ་ལུས་ཤ་ཁྲག་ཁང་པ་དེ། །སྒོ་མོ་ཕྱེ་མི་དགྲ་སྟ་ཡོད། །ངང་སེར་གསེར་
508



བདུད་ཀྱི་བླ་གནས་དམ་ལ་བཏགས།
---
-
-
--
གྱི་ཉ་མོ་ལ། །རྗེས་དེད་དམར་ཆུང་སྨུག་མོ་ཡོད། །དེ་རིང་ཉི་མའི་ཕྱི་དྲོ་ལ། །དེ་
སྔོན་བྱས་པའི་ཉེས་པ་དང༌། །ད་ནངས་བསད་པའི་ཤ་ལན་གཉིས། །ཤན་པ་
དཔོན་གྱི་དཔའ་རྟགས་གསུམ། །དུས་གཅིག་ལ་མ་བླངས་དཔའ་བོ་མིན། །རྗེ་
སྤྲུལ་པའི་སངས་རྒྱས་རིན་པོ་ཆེ། །འདྲེན་པའི་བླ་མ་ཐོབ་པར་ཤོག། །
ཅེས་ཤན་པས་གླུ་མཇུག་རྫོགས་པ་དང་མཉམ་དུ་དམར་ཆུང་གི་ཁ་རུ་སྤྲུག་་་
སྟེ་མཆོངས་པས། ཁོ་ཡང་ངར་ཆེན་གྱིས་དོམ་ནག་ཁྲག་གིས་བཟི་བ་ལྟར་ཤན་
པའི་སྟེང་དུ་མཆོངས་ཏེ་ཁོང་གཉིས་སྟག་སེང་ངར་འཐབ་ཀྱིས་གཡུག་རེས་བྱས་་་་
ཤིང༌། ཤན་པའི་སྟ་གྲི་ལན་གཉིས་བཏབ་ཀྱང་མ་ཆོད། དེ་ནས་ཁོས་གྱི་ཚུར་
བཏབ་པ་དང་། ཤན་པས་སྟ་གྲི་ཕར་བཏབ་པ་དུས་མཉམ་བྱུང་བར། སྟ་གྲིའི་
ཡུ་བ་བཅད་དེ་ཐང་དུ་ཚེས་གསུམ་གྱི་ཟླ་བ་ལྟར་འཕངས། དེ་ནས་ཤན་པས་
དུག་རལ་ཤུབས་ནས་ཕྱུང་སྟེ་ལན་གསུམ་བཏབ་པ་དང་རྗེས་མ་ཤན་པའི་དུག་་་་
རལ་གྱི་རྩེ་མོ་ནས་དགྲ་ལྷའི་སྤུ་གྲི་མཐོ་གང་ཙམ་འཕར་ཏེ་བྱུང་བར། གེ་སར་གྱི་
སྐུ་ཡི་བཀོད་པ་ཡིད་ལ་ལྷང་ངེར་དྲན་ཏེ་རྔམ་སྟབས་ཀྱིས་ལན་གཅིག་བཏབ་པས་་
ཤེལ་ལུང་པ་བླ་གནས་ཐུལ་བ་དང་དུས་ལ་བབ་པས། གཡོན་གྱི་ཕྲག་པའི་གོང་
ནས་ནུ་མ་བར་དམར་ཧར་གྱིས་གཤག་པ་དང་ཁོ་ང་རྒྱལ་ཆེ་བས་ཤི་མ་ནུས་པར་་་
ཤན་པ་ལ་གྲི་ལན་གསུམ་ཙམ་བཏབ་ཀྱང་མ་ཆོད། དེ་ནས་རལ་གྲི་ཕྱིར་འཕེན་
བྱས་ཏེ། རུམ་ནས་དུག་མདའ་ཨ་འོང་རུམ་ཐུང་དྲུག་གྲག་མ་ཞིག ལྡིར་སྒྲ་དང་
བཅས་ཤན་པ་ལ་བརྒྱབ་པས་ཀྱང་མཚོན་དང་དུག་གིས་མི་འཇིགས་པར། ཤན་
པས་ཡང་གཡས་སྐོར་གྱི་གྲི་ལན་གཅིག་བཏབ་པས་ཤེལ་ལུང་པའི་སྐེ་ལ་ཐེབས་་་་
པས་མགོ་འཕྲུ་དང་བཅས་པ་ཐང་དུ་འཕངས། གླིང་དཀར་ནས་དགྲ་ཐུལ་བའི་
དགའ་ཚོར་གྱིས་ཀི་བསྭོ་བཏང་། བྱང་དམག་རྣམས་ཀྱིས་དམག་དཔོན་ཤོར་བ་
509



གོ་ར་ཚྭ་རྫོང་།
མཐོང་སྟེ་སྙིང་ལ་ཚེར་མ་ཟུག་པ་ལྟར་བྱུང་ཞིང་། སྟོབས་ཆེ་བ་རྣམས་ཤི་ཡང་མི་
འགྱོད་པའི་སྙིང་སྟོབས་ཀྱིས་གཡུལ་འགྲན་པ་དང་། དཔའ་ཆུང་བ་རྣམས་
དམག་དཔོན་ཤོར་བ་མཐོང་བས་སྙིང་སྟོབས་ཤོར་ཏེ་ཕྱིར་འགྱེད་བྱེད་པ་སོགས་་་་
ཅི་རིགས་པའི་ངང་ནས། དཔའ་བོའི་ཀི་སྒྲ། སྡར་མའི་ངུ་སྒྲ། རྙིང་མ་ཆོད་
པའི་བསྭ་སྒྲ། གཡུལ་ལས་ཉེས་པའི་ངུ་སྒྲ་བཅས་རྣ་བ་གར་ཟད་མེད་པར་གྱུར་
པའི་དུས་དེར། ཡང་ལྷོ་ཕྱོགས་ནས་གཡུ་ལྷ་ཉི་མ་གཉིས་གཙོ་བོར་གྱུར་པའི་
དཔའ་རྟུལ་རྣམས་དགུང་ནས་གནམ་ལྕགས་ཀྱི་སེར་བ་འབེབས་པ་ལྟར་ཕབས་་་་
ཤིང༌་། འཇང་ཕྲུག་གཡུ་ལྷ་ཐོག་འགྱུར་དེ་མི་མིན་ཀླུ་སྲིན་ཁྲོས་པ་ལྟར་ལྕགས་
མདའ་དེ་རྒྱ་སྒོ་ལ་བརྒྱབ་པས་གཏོར་ཏེ་ནང་ནས་མདའ་ཟེར་གྱིས་བྱང་དམག་་་་་
བཅུ་ཙམ་བསྒྲིལ་ཞིང་། ནང་དུ་མཆོངས་ཏེ་བྱང་དམག་བརྒྱ་ཙམ་མཚོན་ལ་
དྲངས་པ་དང་མཉམ་དུ། ཁྲི་སྡེའི་བཙན་སྐྱ་ཡ་མེད་དེས་འདོ་བ་གངས་རི་འཁྱམ་
ཤེས་ཀྱི་གོང་དུ་བུད་དེ་ཤར་སྒོ་ནས་ཐོན་ཅིང་ཧོར་དང་སོག་ཁུ་ཡེ་བཅས་ནས་རྟ་་་
དམག་བཅུ་དྲུག་ཙམ་མཚོན་ལ་དྲངས་ཤིང་ཡོད་མུས། དུང་ཟླ་ཤོར་བ་མཐོང་སྟེ་
ལམ་ཞོར་དུ་ཧོར་དམག་འཕྲུ་དམར་ཅན་ལྔ་ཙམ་གྱི་འོག་ཏུ་བཏང་སྟེ་ཤན་པ་ལ་་་
གྲི་ལན་དགུ་བ ཏབ་ཀྱང་མཚོན་གྱིས་མ་ཆོད་པར་མེ་སྟག་ཁྲ་ཚུབས་སེ་བྱུང་བས། །
ཁོས་རྙིང་མ་མི་ཡོང་བར་ཤེས་ཏེ་ལྕགས་རིའི་བར་ཁང་དུ་ཤོར་ཞིང་དེར་འཇང་་་་
གིས་བརྙས་ལས་མི་བཟོད་པ་དེ་མཐོང་བས། ལྷོ་སྒོར་བུད་དེ། ཨ་གྲག་གི་དམག་
ཉི་ཤུ་ཙམ་མཚོན་ལ་དྲངས་པ་དང་མཉམ་དུ། ལ་ཕུ་ལུང་སྟོང་ཞལ་དཀར། བྲག་
དཀར་ཐང་སྲས་འཇིགས་མེད། ཚངས་པ་ལྷ་འོད་ཟླ་བ་བཅས་ནས་གདོང་
བླངས་ཤིང་། དང་པོ་མདའ་འགྲན་ཐུང་ཙམ་བྱས། དེ་ནས་མདུང་འགྲན་ཐུང་
ཙམ་བྱས་པའི་ཐ་མར་ཁོའི་མདུང་དེ་ཚངས་པ་ལྷ་འོད་ཀྱི་ལྟོ་བར་ཐེབས་ཏེ་རྒྱབ་་་
510



བདུད་ཀྱི་བླ་གནས་དམ་ལ་བཏགས།
་་
ནས་མདུང་སོ་ཐལ་གྱིས་བྱུང་ཞིང་རྟ་ལས་ལྷུང་སྟེ་འདས་པ་དང་མཉམ་དུ་དཔའ་་
རྟུལ་རྣམས་ནས་རལ་གྲི་མང་པོ་བཏབ་ཀྱང་མ་ཆོད་པར། འཇང་ཡུལ་གྱི་དམག་
བཅོ་ལྔ་ཙམ་ཕབ་སྟེ་བྱུང་བ་དང་གཡུ་ལྷ་ནས་གདོང་བླངས་ཏེ་གླུ་ལེན་མེད་པར་་་
རལ་འགྲན་ཡུན་རིང་བྱས་ཀྱང་ཁོ་འདུལ་སྐལ་མེད་པས་ཅི་ཡང་མ་ཐུབ་ཚུར་ཡང་་
མཚོན་ཇི་སྙེད་ཅིག་བཏབ་ཀྱང་མ་ཐུབ། དེ་ནས་ཁོ་གཡས་ཕྱོགས་སུ་རྟ་ཁ་བསྒྱུར་
བ་དང་མཉམ་དུ་རྒོད་པོ་དཔའ་ལ་མི་སྤྱང་དེ་ངར་རྒོད་གཏིང་ནས་འཁྲུག་སྟེ་ལེབ་
ཆེན་ཤུབས་ནས་ཕྱུང་ཞིང་གདོང་བཀག་པ་དང་ཁོ་ཡང་ངར་ཆེན་གྱིས་སྟེང་དུ་་་་་
མཆོངས་ཤིང་རལ་འགྲན་བྱས་པས་ཨན་ཙམ་འདྲ་མཉམ་སྐབས། དེ་ནས་དཔའ་
ལས་ལེབ་ཆེན་དེ་ལན་གསུམ་པའི་ཐོག་ཁོའི་ཕྲག་པར་ཐེབས་པས་དཔུང་སོག་་་་་་
ཕྲལ་ཏེ་བྲང་མདོ་བར་དམར་ཧར་གྱིས་གཤག་སྟེ་བྱུང་བ་དང་། ཁོ་ཤི་མ་ནུས་
པར་གྲི་ལན་གཅིག་བཏབ་བྱུང་ཡང་ཅི་མ་གནོད། ཡང་དཔའ་ལས་གྲི་གཅིག་
བཏབ་པ་སྤྱི་བོར་ཐེབས་ཏེ་མགོ་ཁ་གཉིས་སུ་བཏང་སྟེ་བསད། དེ་ཕྱོགས་ན་ཡོད་
པའི་གླིང་དམག་རྣམས་ནས་ཀི་བསྭོ་བཏང་ཞིང་བྱང་དམག་དེ་བྱིའུ་ཁྲ་ཡིས་དེད་་་
པ་ལྟར་བསད། ཡང་ནུབ་ཕྱོགས་ནས་དཔའ་མོ་ཨ་སྟག་ཀླུ་མོ། སྟག་གཟིག་ཞལ་
དཀར་བཅས་དཔའ་རྟུལ་རྣམས་ཀྱིས་ནུབ་སྒོ་གཏོར་ཏེ་བྱང་དམག་མང་པོ་ཆག་་་་
ཉིལ་དུ་བཏང་། ཡང་བྱང་ཕྱོགས་ནས་དུང་སྐྱོང་སྟག་ལྷ་ཁྲི་དཀར། རྨི་ལིའི་བྲག་
བཙན། རྨེ་རུ་དམར་པོ་བཅས་ནས་བྱང་སྒོ་གཏོར་ཏེ་ནང་དུ་མཆོངས་ཤིང་བརྒྱ་
ཚོ་མང་པོ་ཤི་རྨས་བཏང་བྱུང་བར། དེ་ཡི་དུས་ནས་ཐོག་རི་གཡུ་འབྲུག་དགྲ་
འདུལ་དེས། ནུབ་སྒོ་ནས་ཐོན་ཏེ་མདའ་གསུམ་འཕངས་བྱུང་བས་བདུད་དམག་ ་
དང་སྟག་གཟིག་དམག་བཅས་སུམ་ཅུ་ཙམ་བཅོམ་བྱུང་བར། དཔའ་མོ། ཞལ་ .
དཀར་གཉིས་ནས་གདོང་བླངས་པས་ཁོས་རྨེ་མོ་ངོ་ནག་མ་འདི་ལ་མཚོན་ཀྱང་མི་་
51 1



གོ་ར་ཚྭ་རྫོང་།
འགྲོ་བར། ཉི་མ་བཤོལ་བ་ལས་མེད་བསམ་དེ་ལས་བཟུར་ཏེ། དམག་གི་རུ་
འདྲེན་གཅིག་གཉིས་དང་རྟ་དམག་བཅོ་ལྔ་ཙམ་བཅོམ་སྟེ། བྱང་ངོས་མོན་དང་
རྨི་ལིའི་དམག་ཁྲོད་ལ་མཆོངས་ཤིང་དམག་བཅུ་གཉིས་ཙམ་བཅོམ་པ་དང་།
དུང་སྐྱོང་དང་རྨེ་རུ་གཉིས་ནས་གདོང་བླངས་ཏེ། དང་པོ་མདའ་འགྲན་བྱས།
དེ་ནས་མདུང་འགྲན་བྱས། ཐ་མ་རལ་འགྲན་བྱས་ཀྱང་གཅིག་ངོ་གཅིག་གིས་
བླངས་པ་ལྟར་ལས་ཕར་ཚུར་སུ་ལ་ཡང་མཚོན་གྱིས་མ་ཆོད། དེ་ནས་ཁོས་ངར་
ཆེན་གྱིས་ཤར་སྒོའི་ཐད་ཧོར་དམག་མང་པོ་ཆག་ཉིལ་བཏང་སྐབས་དེར། ཤན་
པས་དུང་ཟླའི་རྟ་ཁྲབ་བཅས་ཁྲིད་པ་མཐོང་སྟེ་སྙིང་ལ་ཚེར་མ་ཟུག་པ་ལྟར་ང་་་་་
རྒྱལ་དྲག་པོར་འཁྲུགས་ཏེ་གླུ་ལེན་སོགས་ཀྱི་དལ་ཁོམ་མེད་པར་ཤན་པའི་སྟེང་དུ་
མཆོངས་ཤིང་རལ་འགྲན་ཇ་ཡུན་ཙམ་བྱས་ཀྱང་ཕར་ཚུར་མཚོན་མ་སོང་བར་ཅི་་་
བྱེད་མེད་པར། རལ་གྲི་ཤུབས་ལ་བཙུད་དེ་ཤན་པའི་དཔུང་པ་ནས་བསྡུས་ཏེ་
ཁྲབ་ཆེན་དཔུང་འཛིང་བྱས་པས། ཁོ་སྟོབས་ཆེ་བས་ཤན་པ་མི་རྟ་ཕྲལ་ནས་བྱུང་
བ་དང་མཉམ་དུ། གར་བྱུང་མེད་པར་ཐང་ལྷའི་སྤྲུལ་པ་མི་དཀར་རྟ་དཀར་ཅན་
ཞིག་བྱུང་སྟེ་ཤན་པའི་དཔུང་རོགས་བྱས་ཤིང་ཁོའི་ཐོང་རྩ་ནས་བསྡུས་ཏེ་སྤྲུག་་་་
པས་ཁོས་ཤན་པ་བཏང་བ་ལས་མ་བྱུང་བས་དེར་ཁོས་སྤྲུལ་པའི་མི་རྟའི་ཐོང་རྩ་་་
ནས་བསྡུས་ཏེ་ཁོང་གཉིས་ཇ་ཡུན་གཉིས་ཙམ་འཇུ་རེས་འཐམ་རེས་བྱས་ཀྱང་་་་་་
དབྱེར་མ་ཆོད། དེར་བྱང་ངོས་ནས། ཐོག་རི་སྟོང་སྟག་དམར་ལུ་དེ་གཟིག་མོ་
ཁྲག་གིས་ངོམ་པ་ལྟར་རབ་ཏུ་ཁྲོས་ཏེ། ལྷོ་དམག་གི་ཁྲོད་དུ་རྒྱུགས་ཤིང༌། སྤྱང་
མོས་ལུག་ཁྱུ་དཀྲུག་པ་ལྟར་གྱིས་ལྷོ་དམག་ལྔ་བཅུ་ཙམ་མཚོན་ལ་དྲངས་བྱུང་བར།
དུང་སྐྱོང་དཔོན་དང་། རྨེ་རུ། པད་མཁར་གསུམ་ནས་གདོང་བླངས་ཤིང་ཁོ་ལ་
མཚོན་ཆ་སྣ་ཚོགས་ཤིག་བཏབ་པས་ཀྱང་འདུལ་བའི་དུས་ལ་མ་བབ་པས་ཅི་ཡང་
512



བདུད་ཀྱི་བླ་གནས་དམ་ལ་བཏགས།།
མ་ཐུབ། ཚུར་ཡང་གྲི་མང་པོ་བཏབ་པས་ཁོང་གསུམ་ལ་ཡང་མཚོན་གྱིས་མ་ཆོད་
པར། དེ་ནས་རྨེ་རུ་པད་མཁར་གཉིས་ནས་ཞགས་པ་རེ་བཏབ་པས་ཁོའི་སྐེ་དང་
སོག་ཕྲག་ལ་ལྕགས་ཀྱུ་ཐེབས་ཏེ་འཐེན་པས་ཁོས་རལ་གྲི་ལན་གཉིས་བཏབ་ཀྱང་་་་
མ་ཆོད། དེ་ནས་ཁོའི་ཡིད་ཀྱིས་ལྷ་ལ་ར་མདའ་སྦྲན་ཅིང་། རལ་གྲི་ཀླད་བསྐོར་
གྱིས་ལན་གཅིག་བཏབ་པས་ཞགས་གཉིས་དུས་གཅིག་ལ་བཅད་དེ་རྟ་ཁ་ནུབ་་་་་
ཕྱོགས་སུ་གྱུར་ནས་བདུད་དམག་ལྔ་ཙམ་གྱི་འོག་ཏུ་བཏང་བ་དང་། བདུད་བློན་
འབེ་ནེ་ནས་གདོང་བླངས་ཤིང་རལ་འགྲན་བྱས་ཏེ་ཁོ་ལ་དྲི་མང་པོ་བཏབ་ཀྱང་མ་
ཆོད། ཁོས་རལ་གྲི་ཁྲག་འཐུང་སྲོག་གཅོད་དེ་ལན་གསུམ་པའི་ཐོག་བདུད་བློན་
འབེ་ནེའི་ལུས་ཕྱེད་གཤགས་ཀྱིས་རྟ་ལས་ལྟུང་བ་དང་མཉམ་དུ་དཔའ་མོ་ངར་་་་
ཆེན་གྱིས་གདོང་དུ་མཆོངས་ཏེ་གྲི་ལན་གསུམ་བཏབ་ཀྱང་མ་ཆོད་ཁོས་ཀྱང་རལ་་་
གྲི་མང་པོ་བཏབ་ཀྱང་དཔའ་མོ་ལ་མཚོན་མ་སོང་བར་དེ་ལས་བཟུར་ཏེ། གཡས་
ཤོག་འཇང་དང་ཨ་གྲག་བཅས་ཀྱི་དམག་ཉི་ཤུ་ཙམ་མཚོན་ལ་དྲངས་ཏེ་བྱུང་བར།
གཡུ་ལྷ་དང་ཉི་མ་གཉིས་ཀྱིས་གདོང་བླངས་པས་ཁོས་རལ་གྲི་ཁྲག་གིས་དམར་་་་
པོར་གྱུར་པ་དེ་བེར་གྱི་ཕུ་ཐུང་ལ་བྱིལ་བྱིལ་བྱས་ཏེ་སྟོང་འཇིགས་མེད་པའི་གླུ་་་་
འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དགུང་སྔོན་ཡངས་པའི་དཀྱིལ་རུམ་ནས། །སྲོག་བདག་འབར་བ་ལྷ་ཆེན་པོ། །
དགྲ་མགོ་ལོང་ལ་སྲོག་སྙིང་དྲོངས། །ཧ་བ་བྲག་དམར་ཤེལ་གུར་བཅས། །རང་
ཤོག་བུ་རྟའི་ཁ་འཛིན་གྱིས། །ང་འདྲ་ཁྱོད་ཀྱིས་མ་ཤེས་ན། །རྫོང་ལ་བྲག་ནག་
འགྱིང་རྫོང་ཟེར། །སྦྲ་ལ་སྨུག་མོ་ཁྱུང་གཤོག་ཟེར། །སྦྲ་རྫོང་གཉིས་ཀྱི་བདག་པོ་
དང་། །ཡུལ་འབྲོག་གཉིས་ཀྱི་གཙོ་བོ་ཡིན། །ཐོག་རི་སྟོང་སྟག་དམར་ལུ་ཟེར། །
་་
513



གོ་ར་ཚྭ་རྫོང་།
བྱང་རྗེ་རྒྱལ་པོའི་བློན་པོ་ཡིན། །སྲོག་མེད་རྨུ་ཡི་བུ་རྒྱུད་ཡིན། །དཔའ་བྱས་ན་
རྒྱ་སྟག་དམར་པོ་ཡིན། །སྟོབས་བྱས་ན་གླང་ཆེན་སྨྱོན་པ་ཡིན། །ཕོ་ལོ་དགུ་ཡི་
དུས་ཚོད་ནས། །ད་ལོ་སོ་བདུན་ཡན་ཆོད་ལ། །རྟིང་མ་བླངས་བླངས་བཤད་
ཚོད་མེད། །དེ་ནས་གླིང་དཀར་སྡར་མའི་བུ། །ས་འདི་ན་ཡོང་ལེ་མ་ལོ་འགི། །
བྱང་ཡུལ་གཤིན་རྗེའི་ཕོ་ཉ་ལ། །ལས་ཟད་ལག་གཡུག་ཤ་རེ་ཚ། །བྱང་རྒྱལ་རི་
རབ་ཁྱུང་ཆེན་ལ། །ལྟོ་འགྲོས་འགྱུར་སྒྲ་སྙིང་རེ་རྗེ། །ཐོག་རི་སྤྱང་ཐང་སྔོན་མོ་
ལ། །གླིང་དཀར་ལུག་ཁྱུས་ཅི་ལ་འགྲན། །བྱང་བློན་ལྕགས་ཁྲ་ཧོར་པ་ལ། །
དཔའ་རྟུལ་བྱིའུ་ཆུང་ཅི་ལ་འགྲན། །སྟག་རི་རྩལ་ཆེན་གླག་མོ་ལ། །རི་བོང་
འགྲན་བསམ་སྣང་བ་མཐོ། །ད་ནངས་ཞོགས་ཀྱི་གདོང་གང་ལ། །སྟག་སྡོང་སྒོ་
བཞི་དཔུང་གིས་བཟུང་། །མི་བྱེད་བྱེད་མདོག་སྔོན་པོ་སྐྱ། །ཕོ་སྡར་མའི་བུ་ལ་
ནོར་ཡ་མེད། །གཏམ་བཤད་འདོད་ཨོག་མ་དབུགས་ཀྱིས་གང་། །རྟ་རྒྱུགས་
འདོད་སྣ་སྒྲ་དི་རི་རི། །སྣང་བ་མཐོན་པོ་མ་རེད་རེ། །གླིང་དཀར་ཟེར་བའི་
ཁྲེལ་མེད་བུ། །རིན་མེད་རྒྱུ་ནོར་འཕྲོག་འཕྲོག་ནས། །ཕྱི་མའི་བུ་ལོན་སོད་དུས་
མེད། །ཉེས་མེད་དམར་བསད་བཏང་བཏང་ནས། །ཆོས་རྒྱལ་ཁྲིམས་ལས་ཐར་
དུས་མེད། །དོན་མེད་གཞན་ཟས་བཅོམ་བཅོམ་ནས། །ཡི་དྭགས་གནས་ནས་
དོན་དུས་མེད། །བྱས་མེད་འཐབ་རྩོད་བྱས་བྱས་ནས། །ལྷ་མིན་སྡུག་བསྔལ་ཟད་
དུས་མེད། །སེམས་ཅན་བཀོལ་སྤྱོད་བྱས་བྱས་ནས། །བྱོལ་སོང་སྡུག་བསྔལ་དལ་
དུས་མེད། །ཕྱོགས་བཞིའི་བདུད་བཞི་གཡེར་པོ་ཆེ། །ཁྱོད་གླིང་རུས་བྱེད་བྱེད་སུ་
ཡིས་བྱེད། །བདུད་རིགས་ནང་གི་ཡང་བདུད་དེ། །མ་ངན་ཇོ་རུ་ནག་རྫོང་རེད། །
ཡིན་མིན་གཞན་གནོད་སྐྱེལ་ལ་ལྟོས། །བྱང་ཡུལ་ཉེས་མེད་རྟ་ཇག་རྒྱུགས། །ཐ་
མ་བྱ་བ་འདི་ལ་ལྟོས། །ཐོག་རི་སྟོང་ཁྲི་ཡ་མེད་ཕྱིན། །སྟག་རི་གཞོན་ནུ་དཔལ་
514



བདུད་ཀྱི་བླ་གནས་དམ་ལ་བཏགས།
ལྡན་ཡན། །མི་ཕོ་ཅི་ཤི་བྱུས་ལ་ཤི། །མི་ཕོ་བྱུས་ཤི་མ་ནུས་ན། །གྱང་ཧྲུལ་ལོགས་
ཀྱི་བྲིས་སྐུ་འདྲ། །མགྱོགས་རྟ་རླུང་དམར་མན་ཆོད་དང༌། །གྱི་ལིང་མགོ་ནག་
ཡན་ཆོད་དེ། །རྟ་ཕོ་ཅི་ཤི་རྒྱུགས་ལ་ཤི། །རྟ་ཕོ་རྒྱུགས་ཤི་མ་ནུས་ན། །ན་དམར་
གཞུང་གི་རྐྱང་ཆུང་འདྲ། །ཁྱོད་དང་འུ་གུ་གཉིས་པོ་དེ། །སྔོན་ལས་བྱུར་གྱི་དེད་
ལུགས་ལ། །གསོན་ས་སྟེང་བཞག་ན་རོ་དང་འདྲ། །གོ་ན་རྣ་བའི་བདུད་རྩི་ལ། །
མ་གོ་གླུ་ལ་འགྲེལ་བ་མེད། ། །
ཅེས་ཟེར་ཏེ་རྒྱུགས་ཚད་པའི་སྐབས་དེར། གཡུ་ལྷ་ཐོག་འགྱུར་དེས་རྟ་
གནམ་ཡག་གི་ཁ་ལུང་ཅུང་ཙམ་འཐེན་ཏེ་རལ་གྲི་གུ་སེ་སྐྱ་རིང་དེ་ལ་ཁྲག་གི་ངོམ་་
ཆགས་པ་དེ་རྟ་གནམ་ཡག་གི་རྡོག་མ་ལ་བྱིལ་བྱིལ་བྱས་ཏེ། ཡ་འོ་ན་ཚེ་ཟད་གྲོ་
དམར་སྐྱ། བྱང་གླིང་གཡུལ་འགྲན་ཁ་བར་ན། ཧམ་ཆེན་གླུ་ལེན་ཀྱུ་རུ་རུ། །
དོན་ཡང་དག་གི་འདྲ་མ་འདི་འདྲ་ཡོད། ཟེར་ཏེ་ཁུ་བྱུག་དྲུག་འགྱུར་གྱི་ངག་རྟ་
ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་འཇང་གི་ལྷ། །གཡུ་ལྷ་བུ་དང་མཉམ་ཆས་ཀྱིས། །དིང་རི་
མི་རྒན་ཨ་ལྔ་དང༌། །ཁུ་བྱུག་ཁ་ཤ་འཇང་ཡུལ་མགོན། །ཕ་རོལ་དགྲ་བོ་ཨར་ལ་
གཏོད། །ས་འདི་སྟག་རྫོང་ར་མའི་སྒོ། །ལྷོ་ཕྱོགས་བ ཤན་པའི་རྩེ་ར་རེད། །སྔར་
མས་ཧམ་གཏམ་བཤད་ས་རེད། །དཔའ་བོས་རྟིང་མ་གཅོད་ས་རེད། །ང་འདྲ་
ཁྱོད་ཀྱིས་མ་ཤེས་ན། །འཇང་ཡུལ་ཞེ་ཐང་ཁྲ་མོ་ནས། །ཡ་ཐོག་གཟི་འདྲའི་ནང་
བཅུད་དེ། །གཡུ་ལྷ་བུ་ཡི་ཐོག་འགྱུར་ཟེར། །ལན་མེད་འཆི་བདག་གཤིན་རྗེ་
ཡིན། །རི་གཟར་རྦབ་དང་གནམ་ཡག་བང་། །སྣ་ལེན་མེད་པ་ཀུན་ཤེས་རེད། །
གཤིན་རྗེའི་ཁྲམ་དང་གུ་སེ་གི། །བཏབ་ན་ཐར་མེད་ཕ་རོལ་གནས། །གཡུ་ལྷ་
515



རྒོ་ར་ཚྭ་རྫོང་།
དཔོན་དང་ཐོག་དམར་གཉིས། །ལན་ཡ་བྲལ་བ་བོད་ལ་གྲགས། །དེ་ནས་ཝ་མོ་
སྟོང་སྟག་བུ། །གཤོག་མེད་ཕ་བང་སྐྱི་མོའི་གཤོག །འཕུར་ན་གནམ་འཕང་མི་
ཆོད་ལེས། །བྱ་རྒྱལ་ཁྱུང་ལ་འགྲན་སྣང་ཤར། །གད་རྩིབ་ཝ་སྐྱེས་དམར་ཆུང་དེ། །
མཆོངས་ན་གད་རྩར་མི་ཆོད་ལེས། །དམར་ཡག་སྟག་ལ་འགྲན་སྣང་ཤར། །སྦལ་
ངན་ལྕོང་མོ་ལག་ཐུང་མ། །ཆུ་ཆུང་རབ་སོ་མི་ཆོད་ལེས། །རྒྱ་མཚོའི་གདེང་ཚད་
ལོན་མདོག་ཁ། །བྱང་ཡུལ་རྒྱལ་པོ་ང་རྒྱལ་ཅན། །དཔའ་རྩལ་གཞན་སྟོབས་མི་
འགྲན་པར། །མ་སང་རྒྱལ་ལ་འགྲན་མདོག་ཁ། །མདའ་མོས་བྱིའུ་ཆུང་མི་སོད་
ལེས། །གཡུ་ལྷའི་དཔུང་ལ་འགྲན་མདོག་ཁ། །སྟག་རྫོང་ར་མའི་དགུ་རྫོང་སྒོར། །
ཤི་ལེ་གང་ཡོད་བྱང་མི་རེད། །གསོན་ལེ་གང་ཡོད་གླིང་རུ་རེད། །རང་ཚོད་
བཟུང་བ་ཨི་མི་དགའ། །ཕོ་བྱུས་ཚོད་ཟིན་ན་མཁས་པ་ཟེར། །མོ་གནས་ཚོད་
ཟིན་ན་མཛངས་མ་ཟེར། །མགོ་སྒུར་ཕྱག་འབུལ་གླིང་ལ་གྱིས། །མི་གསོད་ཚེ་
ཐར་ཨ་ཕོས་བཏང༌། །གལ་ཏེ་འགྲན་འདོད་ཡོད་པས་ན། །གཡུ་ལྷའི་གདོང་ལ་
བཅར་ནས་ཤོག །ཅི་དགའ་བསམ་བློ་ད་ལྟ་ཐོང༌། །ཕྱི་ནས་འགྱོད་པས་ཕན་པ་
མེད། །གྲོ་དམར་སྐྱ་ཡི་ཡིད་ལ་ཞོག །
ཅེས་གླུ་དེ་ལྟར་བླངས་པ་དང་ཁོའི་བསམ་པ་ལ་མ་ངན་ཇོ་རུ་རྒྱལ་བློན་ལ་་་
མགོ་སྒུར་བ་ལས་ཤི་བ་མི་དགའ་རེ་སྙམ་སྟེ། བྱང་རླུང་འུར་བ་བཞིན་དུ་རྟ་ཁ་
བཏང་སྟེ་བཅར་ཚར་ཞིང་རལ་འགྲན་མང་དུ་བྱས་ཀྱང་ཁོ་འདུལ་བའི་དུས་ལ་མ་་
བབ་པས་མ་ཆོད་ཚུར་ཡང་མཚོན་མང་དུ་བཏབ་ཀྱང་མཚོན་གྱི་འཇིགས་པ་ལས་་་
བྲལ་བས་ཅི་ཡང་མ་ཐུབ། དེ་ནས་ཕན་ཚུན་གཉིས་ཀྱིས་རལ་གྲི་ཤུབས་ལ་བཙུད་
དེ་ཁྲུབ་ཆེན་སྤུར་འཛིང་ཡུན་རིང་བྱས་ཀྱང་དབྱེར་མ་ཆོད་པར་གཉིས་ཀ་ཐང་་་་་
ཆད་དེ་སོ་སོར་དམག་ཁྲོད་ལ་རྒྱུགས་ཤིང་མང་པོ་ཆག་ཉིལ་དུ་བཏང་བའི་སྐབས་
，
516



བདུད་ཀྱི་བླ་གནས་དམ་ལ་བཏགས།
དེར། གཟའ་བདུད་དུག་རི་དཔུང་རིང་དེས། ངར་ཆེན་གྱིས་འཇང་དམག་མང་
པོ་ཆག་ཉིལ་དུ་བཏང་བྱུང་བ་དང༌། གཡུ་ལྷ་ནས་གདོང་བླངས་ཏེ་རལ་འགྲན་
བྱས་པས་གྲི་ལན་གསུམ་ཐོག་དེར་གཟའ་བདུད་དུག་རུའི་སྤྱི་བོར་གུ་སེ་ཐེབས་་་་
པས་ཁོ་འདུལ་བའི་དུས་ལ་བབ་སྟེ་བྲང་མདོ་བར་དམར་ཧར་གྱིས་གཤག་སྟེ་་་་་་
བསད། དཔའ་མོ་ནས་ལྕགས་མདའ་བརྒྱབ་པས་བྱང་བློན་ཨག་སེ་བསད། དུང་
སྐྱོང་ནས་བྱང་བློན་སྟག་ཤོད་བ་ཁྲ་ཚ་རྒོད་པོ་གཉིས་གདོང་འཕྲད་པས་རལ་་་་་་
འགྲན་ཐུང་ཙམ་གྱིས་དགྲ་མགོ་བླངས། ཉི་གྲགས་ནས་མདུང་ཕུལ་བས་ཤན་རྫི་
གནམ་ལྕགས་འཕར་མའི་ལྟོ་བ་ལ་ཐེབས་ཏེ་རྒྱབ་ནས་མདུང་སོ་ཐལ་གྱིས་བྱུང་། །
ཡང་ཁོ་ངར་ཆེན་གྱིས་གྲི་བཏབ་སྟེ་མདུང་ཡུ་བྲེག་པ་དང་། ཉི་མ་ལའང་གྲི་ལན་
གཅིག་བཏབ་པས་ཁྲབ་གོས་ཧྲུག་གེར་བཏང་། ཉི་དྲག་ནས་གྲི་གཅིག་བཏབ་
པས་ཕྲག་པ་ནས་མཆན་འོག་བར་གཤགས་ཏེ་བསད། རྨི་ལི་དཔོན་པོ་དྲག་
བཙན། པད་མཁར་ལྷུན་གྲུབ། གསེར་ལྷའི་རྨེ་རུ། ཟླ་བ་ཁྲ་བཙན་རྣམས་ནས་
བྱང་དམག་བྱིའུ་ཁྲ་ཡིས་བཙུམ་པ་ལྟར་བྱང་གི་བློན་པོ་དང་རུ་འདྲེན་བཅས་མང་
པོ་མཚོན་ལ་དྲངས་ཤིང་བྱུང་བར། དེ་ནས་བྱང་དམག་ཕལ་ཆེར་མགོ་བསྒྱུར། །
འགའ་ཞིག་བྲོས་པས་ཐར་ཞིང་གླིང་པ་རྣམས་ཀྱིས་སྟག་རྫོང་ཕྱོགས་བཞིའི་མཁར་
རྣམས་མེ་ལ་སྦར་ཏེ། དུད་པས་སྤྲིན་འཁྲིགས་པ་ལྟར་བྱས་པས། བྱང་རྗེ་ནས་
སྟག་རྫོང་ཤོར་བ་ཤེས་ཏེ། རྟིང་མ་གཅོད་པར་འགྲོ་བར་བརྩམ་པས་བཙུན་མོ་
དང་ནང་བློན་སྲིང་མོ་བཅས་ནས་མ་བཏང༌། དེ་ནས་ཐོག་རི་སྟོང་སྟག་དམར་
ལུ་དེས་གླིང་དམག་བརྒྱ་མཚོ་ཙམ་བཅོམ་ཞིང་། ད་ནི་སྡོད་པའི་གནས་བྲལ་བས་
གཞན་ཕྱོགས་སུ་འགྲོ་བ་ལས་མ་མཆིས་ཀྱང་། བྱང་ཡུལ་རྒྱལ་པོ་སྐུ་དྲིན་ཆེ་བ་དེ་
ལྟ་བུ་བོར་ནས་གཞན་ཕྱོགས་ལ་བྲོས་ནས་ཐར་པ་ལས་མཉམ་ཤི་དགའ་བསམ་་་་་
་ -'
་
མཱ…
.
...… ...
,: .:…...……
.
517



གོ་ར་ཚྭ་རྫོང་།
ཞིང་མཁར་ལ་འགྲོ་བའི་ཀི་སྒྲ་དགུ་འགྱུར་ཞིག་བརྒྱབ་པས། གཡུ་འབྲུག་ལྷ་ཡི་
སྤྲུལ་པས་གདོང་བླངས་ཏེ་གཞན་ཕྱོགས་སུ་ཡང་མ་བཏང་འཐབ་ཀྱང་དབྱེར་མ་་་
ཆོད་པར། དེ་མུས་ཡོད་པ་ཁོས་ཀྱང་འགྲོ་བར་སེམས་ཏེ་རྟ་ཁ་སྒྱུར་བ་དང་
མཉམ་དུ་སྟག་རི་ཁ་ཤས་དང་དམག་ཀྱང་གཅིག་སྟོང་ལྷག་ཙམ་ཞིག་ཁོང་གཉིས་་་
ཀྱི་རྗེས་བཞིན་ཕོ་བྲང་ལ་ལོག་ཅིང་ཤོར་སོང་ངོ༌། །གླིང་པ་རྣམས་ཀྱིས་བྱང་
དམག་ཁྲི་གཉིས་ལྷག་ཙམ་མགོ་འབུལ་བྱས་པ་དང་དངོས་ནོར་རིགས་དཔག་ཏུ་་་་
མེད་པ་རྣམས་ཁྱེར་ནས། ལྷག་མ་རྣམས་མེ་ལ་སྦར་ཏེ་གླིང་སྒར་དུ་ཕྱེད་ཡོལ་
ལུག་གི་དུས་དེར་འབྱོར་ཞིང་གཡུལ་ལས་རྒྱལ་བའི་དགའ་སྤྲོ་དཔག་མེད་མཛད་་་
ཅིང་བཞུགས། བྱང་བློན་གཉིས་དང་དཔུང་འཕྲོས་བཅས་བྱང་རྗེའི་ཕོ་བྲང་
གནམ་རྫོང་ཕྱུག་མོ་ལ་འབྱོར་ཏེ་སྟག་རྫོང་ཤོར་བའི་རྒྱུ་མཚན་ཤེས་རྟོགས་ཀྱིས་་་་་
བློན་འཁོར་ཕྱི་ནང་ཐམས་ཅད་སྡུག་བསྔལ་གྱི་ངང་དེར་གནས། གོ་རའི་ཐོག་
རྒྱལ་ཁྲི་བཙན་ནི་ང་རྒྱལ་གྱིས་གཞན་ཕྱོགས་ལ་ཞལ་མི་གྲག་ཙམ་ཡོད་ཀྱང་།
བློན་པོ་གཉིས་འབྱོར་བ་དང་གསུང་གླེང་ཨན་ཙམ་གྱིས་རང་རེ་རྣམས་སྔ་ཕྱི་མ་་་་་
ག ཏོ གས་དགྲ་གླིང་ལ་ཐུག་ཀྱང་འདི་ལས་མི་ཡོང་བ་ངེས་ཀྱང་། དེ་སྔོན་ཕོ་དེ་
བྱས་ཀྱི་རྟིང་མ་ཕྱི་རབས་གྲགས་པ་རེ་བཞག ད་རུང་ཡང་རང་རྣམས་སྒྱུ་ལུས་མ་
ཞིག་བར་ཏིང་མ་གཅོད་རྒྱུ་ཡིན་པས་སང་ཉིན་རྟིང་མ་ང་ལ་བབས་པས། གླིང་
ངན་ཇོ་རུ་ལ་རབ་ན་མཉམ་ཤི་ཞིག་མ་བྱུང་ན་བུ་མིན་ཨང་ཟེར་ཏེ་རལ་པའི་་་་་
གསེབ་ནས་མེ་སྟག་ཐོར་ཐོར་དང་སྤྱན་གློག་གི་རྣམ་པ་ལྟར་དམར་ཁྱུག་ཁྱུག་གིས་་
བཞུགས་པར་གདའ། དེ་ནས་བློན་པོ་གཉིས་དང་སྟག་རི་ཁ་ཤས་ནས་ཀྱང་རྟིང་
མ་ལེན་ལུགས་ཀྱི་གཏམ་སྣ་ཚོགས་བཏང་ཞིང་ཇ་ཆང་སོགས་ལོངས་སྤྱོད་དུ་མ་ལ་་
རོལ་ཞིང་བཞུགས་པའི་དུས་དེར། ལྕམ་སྲིང་བྱང་བཟའ་ཆོས་ཀྱི་སྒྲོན་མ་དེ་རྒྱན་
518



བདུད་ཀྱི་བླ་གནས་དམ་ལ་བཏགས།
སྣ་ཚོགས་ཀྱིས་རབ་ཏུ་བརྒྱན་ཏེ། དཀར་ལ་དམར་བའི་ཞི་མདངས་ཆགས་པ་
ཞིག་གི་ངང་དེར། ཇ་ཆང་གི་སྐྱེམས་ཞུས་དུ་མ་མཛད་དེ། ད་འོ་ན་འདིར་
འཚོགས་རྒྱལ་བློན་རྣམས། །ལས་མི་བཟང་གླིང་དགྲས་ཚུར་འགེལ་བྱས། །དེས་
མ་ཚད་བྱང་ཡུལ་རྒྱལ་གཞིས་འདི། །མདང་དེང་སང་ནམ་ལངས་སྐར་མ་འདྲ། །
ལས་ཨུ་ཚུགས་བྱས་པས་ཅི་ལ་ཕན། །བློན་ཤེས་མེད་ལྐུགས་པ་ཁྱུ་ཚོགས་རེད། །
ད་འདི་མུས་བཞུགས་ཐབས་ག་ལ་ཡོད། །དམག་དང་ཇག་གི་ཁ་བར་ནས། །
སེར་མོས་ཞུ་བ་མི་འཐད་ཀྱང༌། །རང་གི་བསམ་པ་ཨི་འདྲ་འགི། །རེད་མིན་
རྒྱལ་བློན་ཐུགས་ཀྱིས་དཔྱོད། །ཅེས་སེར་མོའི་མེ་ཏོག་ཟར་གླུ་ལ་དྲངས་པ་འདི་
ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
གནས་འབྲས་མོ་གངས་ཀྱི་མཆོད་རྟེན་གྱིས། །ཕྱི་རིན་ཆེན་ལས་གྲུབ་གྲུ་འཛིན་རི། །
ནང་གསང་བ་འདུས་པའི་ལྷ་ཚོགས་བཞུགས། །བདག་སེར་མོ་གུས་པས་གསོལ་བ་
འདེབས། །ཕྱི་ཕྱོགས་བཞི་གནས་མཆོག་གཞལ་མེད་ཁང་། །མ་རིགས་བཞིའི་
མཁའ་འགྲོ་སྡེ་བཞི་མཁྱེན། །ཨ་སེར་མོའི་གླུ་སྣ་དྲངས་དུ་གསོལ། །ས་འདིའི་ས་
ངོ་མ་ཤེས་ན། །བྱང་ཡུལ་སྐྱིད་པའི་གཡང་ར་ནས། །ཕོ་བྲང་གནམ་རྫོང་ཕྱུག་མོ་
ཡི། །འདུ་ར་པདྨའི་དགའ་ཚལ་རེད། །ང་འདྲ་ང་ངོ་མ་ཤེས་ན། །གོ་ར་རྒྱལ་པོའི་
སྲིང་གཅིག་མ། །བྱང་བཟའ་ཆོས་ཀྱི་སྒྲོན་མ་ཟེར། །བྱང་ཡུལ་ཆོས་ལ་མི་དགའ་
ཡང་། །ཆོས་མཚོ་ངེད་གཉིས་ཆོས་ལ་དགའ། །དེ་ནས་བྱང་ཡུལ་རྒྱལ་བློན་རྣམས།།
འདི་ལོ་དུས་ཀྱི་གཡོ་འཁྲུག་འདི། །རྩ་བ་སྤུ་ལ་མ་གྲུབ་ཀྱང་། །རྩོད་པ་གནམ་ས་
གས་ནས་ཐལ། །གཡས་རུ་དམག་གི་འབུམ་དཔོན་ལ། །སྟོང་ཁྲི་འདན་མས་
མདའ་ལ་སྦྱར། །གཡོན་རུ་དམག་གི་འབུམ་དཔོན་ལ། །ཤེལ་ལུང་དུང་ཟླ་ཤན་
519



གོ་ར་ཚྭ་རྫོང་།
པས་བཀྲོངས། །མདུན་རུ་དམག་གི་འབུམ་དཔོན་ལ། །རླུང་ནག་བདུད་མོའི་
ལག་ལ་ཤོར། །རྒྱབ་རུའི་འབུམ་དཔོན་གཟའ་བདུད་བུ། །སྟག་ལྷ་དཔོན་གྱིས་
དམར་བསད་བཏང་། །སྟོང་ཤོང་སྨུག་མོ་རྩེ་རྒྱལ་དེ། །འཇང་ཕྲུག་གཡུ་ལྷའི་
ཞགས་ལ་བཀུག །སྟག་རི་རྒྱ་སྟག་དམར་པོ་དེ། །རྒོད་རྒྱལ་གྲགས་པའི་ལག་ལ་
ཤོར། །མ་ཚད་སྟག་རི་སུམ་ཅུ་དང་། །བློན་ཆེན་བདུན་དང་རུ་འདྲེན་བཅུ། །
གར་སོང་མེད་པར་གླིང་གིས་བཅོམ། །དམག་མང་སྔ་ཕྱི་སུམ་གཉིས་ཙམ། །
བསད་བཟུང་ཡུ་མེད་གླིང་གིས་བྱས། །ད་རུང་ཨུ་ཚུགས་ཅི་གོ་རེད། །གོ་ར་ཁྲི་
བཙན་ཐོག་རྒྱལ་ལ། །གཡུ་འབྲུག་སྟོང་སྟག་སྟག་རི་ལྔ། །བདུན་ཁྲི་དམག་བཅས་
མ་གཏོགས་པར། །གཅིག་མེད་རྩ་བ་འཕུང་ནས་ཐལ། །ད་ནི་རང་ཚོད་བཟུང་ན་
བསམ། །འཛམ་གླིང་གེ་སར་རྒྱལ་པོ་དེ། །སངས་རྒྱས་གོང་མའི་ཕོ་ཉ་རེད། །
དཀར་ཕྱོགས་སྐྱོང་བའི་གཙོ་བོ་རེད། །ནག་ཕྱོགས་བསྒྲལ་བའི་གཤེད་མ་རེད། །
རྫོང་ཆེན་བཅོ་བརྒྱད་བདག་པོ་རེད། །དམ་ཆོས་སྤེལ་བའི་སྒྲོན་མེ་རེད། །གུ་རུ་
པདྨའི་རྒྱལ་ཚབ་རེད། །དེ་སྔ་རྫོང་ཆེན་བཅུ་ཙམ་ཕབ། །རྫོང་ཆུང་རྩི་རྩི་གྲངས་
མེད་ཕབ། །ད་ལོ་བྱང་ལ་བབས་ལེ་རེད། །བྱང་ཡུལ་གཡང་གི་ར་བ་ན། །ཤེལ་
དང་མུ་མེན་ས་ལེ་སྦྲམ། །ལྕགས་དངུལ་ནོར་བུ་རིན་ཆེན་རིགས། །ཁྱད་དུ་
འཕགས་པའི་གཏེར་རྣམས་ཡོད། །མ་ཟད་མཚོ་ལྔའི་ཡང་བཅུད་ལ། །བཅུད་
གཏེར་མི་འདྲ་བཅུ་གཉིས་ཡོད། །དེ་རྣམས་འདོན་པའི་དུས་ལ་བབ། །བྱང་ཡུལ་
གོ་ར་རྒྱལ་བློན་གསུམ། །རླུང་གདོང་ཟུར་གྱི་སྒྲོན་མེ་འདྲ། །ང་རང་སེར་མོའི་
བསམ་ཚོད་ལ། །གཏེར་གནས་གེ་སར་རྒྱལ་ལ་འབུལ། །བྱང་ཡུལ་རྒྱལ་བློན་
འཕྲོས་ལུས་དཔུང༌། །གླིང་དཀར་རྒྱལ་ལ་མགོ་འབུལ་ཞུ། །སེར་མོ་སྔ་འདྲིས་མི་
ཆེ་ཡང་། །བློན་རྒན་བློ་ཡིས་བཏུད་དེ་འགྲོ། །དེ་སྔོན་ཨ་གྲག་ཉི་མ་དང༌། །ཁུ་ཡེ་
520



བདུད་ཀྱི་བླ་གནས་དམ་ལ་བཏགས།
ལགས
སོག་དང་སོག་ཁ་རྒྱལ། །ཉང་ཁྲི་ལྷ་དཀར་རྒྱལ་ཆེན་བཞིས། །འདུན་མ་ཞུས་པས་
རང་ས་ཟིན། །སྐྱིད་སྡུག་གླིང་དཀར་སྤྱི་དང་མཉམ། །དམ་པ་ཆོས་ཀྱིས་ཁྱབ་སྤེལ་
བྱས། །ད་གང་སྐྱིད་ལ་ཕྱི་མ་བདེ། །རང་རང་ཡུལ་གྱི་དབུ་འདྲེན་བྱེད། །སོ་ནམ་
མ་ཤེས་རོག་སྡེ་སྲུང་། །མིག་ཡོད་ལོང་འགྲོས་ཅི་ལ་བྱེད། །རྣ་ཡོད་འོན་པ་མི་བྱེད་
ལགས། །ཕོ་བྲང་ཕྱག་དང་ཕྱི་བདར་བྱེད། །གེ་སར་རྒྱལ་བློན་མཁར་ལ་འདྲེན། །
དམ་ཆོས་རྫོགས་པ་ཆེན་པོ་ཞུ། །མི་སྡེ་ལྷ་སྡེའི་གྲལ་ལ་གཞག །འཛམ་གླིང་རྒྱལ་
ལ་ཞུ་བཤག་བྱེད། །རྒྱལ་འབངས་རེ་ལྟོས་གླིང་ལ་ཞུ། །ཡང་ན་རྒྱལ་བློན་ཉུང་
བསྡུས་ཤིག །གྲུ་གུའི་ཡུལ་ལ་བྱོན་ན་བསམ། །རྒྱལ་བློན་རེ་ལྟོས་ཞུས་ན་བསམ། །
ཕུགས་མཐའ་བརྟན་པ་མི་ཡོང་བསམ། །འཕྲལ་ལེན་འགའ་རེ་ཨེ་འཕྲོད་བསམ། །
དེ་རྣམས་གང་ལེགས་ཐུགས་བསམ་ཐོངས། །ཨ་མྱེ་སྒོམ་པ་ཞྭ་ནག་ལ། །ལུང་དང་
བརྟག་པ་ཞུས་ན་བསམ། །འདི་མུས་ས་ལ་བཞུགས་རྒྱུ་མེད། །རབ་སོ་སྟོད་སྨད་
མཁར་རྫོང་བཅས། །ཁྲ་མོ་གླིང་གིས་དབང་དུ་བསྒྱུར། །ད་ནི་ཕོ་བྲང་བསྐོར་ལ་
ཉེ། །བྱ་བ་ལམ་དུ་འགྲོ་བ་དཀའ། །རྒྱལ་བློན་མདུན་གྲོས་མྱུར་དུ་མཛོད། །སེར་
མོའི་བློ་ཡིས་མི་བཟོད་འགི། །རྒྱལ་བློན་ཐུགས་ལ་དེ་འདྲ་ཞོག །
ཅེས་གླུ་དེ་ལྟར་ཞུས་པས་རྒྱལ་བློན་ཐམས་ཅད་ནས་མ་རེད་མ་བསམ་ཡང་།
སྔོན་གྱི་སྨོན་ལམ་ལོག་པའི་སྟོབས་ཀྱིས་མགོ་སྒུར་བ་ནི་གཅིག་གི་བློ་ལ་ཡང་མ་་་་
བབ། དེ་ནས་གོ་ར་རྒྱལ་པོ་དང་བློན་གཡུ་འབྲུག སྟོང་སྟག་དམར་ལུ་བཅས་
ནས་ངར་གླུ་རེ་ཡོད་ཀྱང་མང་དྲགས་པས་མ་བཀོད། གོ་རའི་ཐོག་རྒྱལ་ཁྲི་བཙན་
དེའི་སྤྱན་ཁྲ་འཁྱིལ་ལེར་བློན་ཚོགས་དང་སྲིང་གཅིག་མ་བཅས་པ་ལ་གཟིགས་ཏེ།
ཞལ་ཅུང་ཙམ་འཛུམ་པའི་ཚུལ་གྱིས། ད་འོ་ན་འདིར་འཚོགས་བློན་པོའི་དཔུང་།།
རིགས་བཟང་སྲིང་གཅིག་ཆོས་ཀྱི་སྒྲོན། །མ་ཡེངས་ང་ལ་ཚུར་གསོན་དང་། །
521



གོ་ར་ཚྭ་རྫོང་།
དོན་དང་འདྲ་མ་འདི་འདྲ་ཡོད། །ཅེས་གསུངས་ཏེ་དཔའ་བོའི་སྟག་གླུ་འདི་
བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དགུང་སྔོན་མཐོ་བའི་ཁོང་སེང་ནས། །མེ་ཤེལ་ཉི་མའི་དཀྱིལ་འཁོར་ནས། །ལྷ་
ཆེན་ཁྲོས་པ་འབར་བ་དཔང་། །བར་སྣང་སྟོང་པའི་མཁའ་ཀློང་ནས། །རླུང་ནག་
འཚུབ་མའི་གཞི་དཀྱིལ་ནས། །སྒོ་སྲུང་ཧ་བ་སྲོག་གི་བདག །ས་གཞི་སྲ་བརྟན་
འགྱུར་མེད་ནས། །ཡུལ་ལྷ་བྲག་དམར་ཤེལ་གུར་བཅས། །རྒྱལ་པོའི་བྱུས་ལ་ཁ་
འཛིན་མཛོད། །ས་འདི་བྱང་ཡུལ་གོ་རའི་ཡུལ། །མཁར་འདི་གནམ་རྫོང་ཕྱུག་མོ་
ཟེར། །བྱང་ཡུལ་རྒྱལ་པོའི་ཕོ་བྲང་རེད། །དེ་ནས་བློན་པོ་མངའ་འབངས་བཅས།།
ལྷག་པར་སྲིང་གཅིག་ཆོས་ཀྱི་སྒྲོན། །གསོན་དང་འདྲ་མ་འདི་འདྲ་ཡོད། །ཤ་བ་
རོག་པོ་རྭ་བཅུ་ཅན། །རང་སྐྱེས་རྭ་ཞིག་མ་གཏོགས་པ། །གཞན་ནས་འཕྲོག་པ་
ངས་མ་ཐོས། །ཉེས་མེད་རྔོན་པས་མདའ་ཤར་བགོས། །གླ་བ་རོག་པོ་དུང་མཆེ་
ཅན། །རང་གྲུབ་དྲི་ལྡན་མ་གཏོགས་པ། །གཞན་གནོད་སྐྱེལ་བའི་སྨན་མཆོག་
མིན། །དོན་མེད་འགུག་སྙིས་འཛབ་བསད་བྱས། །བྱང་ཡུལ་གོ་རའི་རང་ནོར་རྟ།།
སྒོ་སྐྱེས་ཡོ་མའི་རྟེའུ་ཕྲུག་ལས། །དོན་མེད་འཕྲོག་པའི་རྒྱུ་ནོར་མིན། །སྟག་རོང་
རྐུན་པོས་འཇབ་རྐུན་བྱས། །ཉམ་ཆུང་རྟ་དེད་ར་མདའ་དམག །སྟག་རི་ལྔ་དང་
སུམ་བརྒྱའི་དཔུང༌། །མི་བདུན་མ་གཏོགས་ཡུ་མེད་བྱས། །དེ་ལན་མེད་པར་བྱང་
མིས་བཞག །དེས་ཀྱང་མ་ཚད་བྱང་མཐུ་བྱས། །མ་ཚད་ཚུར་རྒོལ་ལས་ལ་
གཟིགས། །འགྱོད་མེད་བྱང་ཡུལ་རྒྱལ་བློན་རེད། །འགྱོད་ཀྱང་མི་ཕན་གླིང་གིས་
དེད། །མགོ་འབུལ་སྐྱབས་ཞུ་བསམ་པས་ན། །རྒྱལ་འབངས་སྟག་གྲལ་མ་ཞིག་
གོང་། །བློན་ཚོགས་དཔུང་ཉེས་མ་ཁུར་གོང་། །ཚོད་འཛིན་འདུན་མ་དགོས་རྒྱུ་
522



བདུད་ཀྱི་བླ་གནས་དམ་ལ་བཏགས།
རེད། །མ་ལབ་མ་ཡིན་རྒྱལ་བློན་འབངས། །གསོན་ན་དེ་ལན་སྤྲོད་པ་དང་། །ཤི་
ན་འགྱོད་པ་མེད་ལེ་གཉིས། །འབྲི་བརྒྱའི་འོ་མའི་འབྲས་བུ་མར། །ཕོ་བརྒྱའི་གྲོས་
པའི་ཡང་སྙིང་དོན། །ཡིན་མིན་འདིར་ཚོགས་ཀུན་གྱིས་ཤེས། །དེ་བསམ་སྔོན་
འདས་བློན་འབངས་ཀུན། །མ་དབང་ཁྲ་མོ་གླིང་གིས་བཀྲོངས། །རྗེས་ལུས་རྒྱལ་
འབངས་ཉུང་ཤས་འདི། །མ་ཤི་གསོན་ཡུལ་འགྲིམ་པ་ལས། །ཤི་ནས་གཤིན་ཡུལ་
འཁྱམས་པ་དགའ། །སྔོན་འདས་བློ་བདེའི་ཆེད་དུ་བསམ། །རང་ཅག་རྒྱལ་བློན་
བསྒོས་པའི་དོན། །འདི་ལ་གཤོར་བའི་གཏམ་ཡང་མེད། །དེ་བས་ལྷ་མོ་བློན་རྒན་
རྣམས། །ཞིམ་པོའི་ཟས་དང་འཇམ་པོའི་གོས། །གང་འདོད་ལོངས་སྤྱོད་རོལ་
རྩེད་མཛོད། །ཁྱེད་ཅག་ངག་ལ་མ་ཉན་མིན། །དགྲ་འདྲེ་གླིང་གིས་གཡབ་མོའི་
དོན། །རང་ཅག་བདེ་བའི་གོ་སྐབས་བྲལ། །འོན་ཀྱང་འགྱོད་པས་ཕན་པ་མེད། །
ངེད་ཅག་རྒྱལ་བློན་འཕྲོས་ལུས་དཔུང་། །གཞན་ཡུལ་འགྲིམ་ཡང་དགའ་བདེ་མེད།།
རང་ཡུལ་ཤོར་ནས་གཞན་སྐྱབས་ཞུ། །གཞན་ངོ་སྲུང་བས་རེ་མི་འགྲུབ། །གཏམ་
ངན་ཁ་སྨྲས་སྨ་འབེབས་ལས། །དེ་བས་རང་ཐག་རང་གིས་གཅོད། །སྐྱེས་ནས་ཤི་
བའི་མདུན་ནས་བསུས། །མི་ཤི་དགོངས་པ་ཞུ་ས་མེད། །མ་ཤི་ཚེ་གཅིག་སྡོད་
རབས་མེད། །ཤི་བ་ན་བ་སྔོན་གྱི་ལས། །དེ་ལ་འགྱོད་པ་ལར་ནས་མེད། །ངེད་
ཅག་རྒྱལ་བློན་འབངས་མི་བཅས། །གསོན་ན་གླིང་ལ་དེ་ལན་སྤྲོད། །རྫོང་བཙན་
པོ་བུ་ཚས་བཟུང་རེས་ཟེར། །སྡུག་མཐའ་སྐྱིད་ཀྱང་ཟིན་ཡང་སྲིད། །མུན་མཐའ་
ནམ་ཡང་གསལ་ཡང་སྲིད། །གལ་ཏེ་དེ་འདྲ་མ་བྱུང་ཡང་། །ཤི་ཁ་གཏམ་བརྗོད་
ཡོད་པ་ཞིག །ཤི་ནས་བཞག་པ་བཟང་ལེ་གཉིས། །ཤི་རོགས་མགོ་སྤྲོད་རྙེད་ལེ་
གསུམ། །ཤི་རྗེས་སྨོན་པ་ཤོར་ལེ་བཞི། །མ་ཐོན་རྒྱལ་བློན་མིན་པའི་རྟགས། །
འདིར་ཚོགས་ཡིད་ལ་དེ་འདྲ་ཞོག །
523



གོ་ར་ཚྭ་རྫོང་།
ཅེས་གླུ་དེ་ལྟར་བླངས་པ་ན་བློན་གཡུ་འབྲུག་དང་སྟོང་སྟག་བཅས་ནས་འོ་་་
རྒྱལ་པོས་གསུངས་པ་དེ་རང་ཡིན། ངེད་ཅག་རྒྱལ་བློན་རྣམས་ཀྱིས་དེ་སྔོན་ནས་
གཏམ་འདི་ཐོག་ལ་ཐག་བཅད་པ་ཡིན་པ་ལས་སུས་ཀྱང་ཐབས་དང་བློ་སྤྱད་བྱ་་་་
ཡུལ་དང་བྱེད་ཡུལ་མེད། སྟག་རིག་བློ་ལྡན་ཤེས་རབ་ཁྱོད་སོང་ལ་ཨ་མྱེ་སྒོམ་པ་
ཞྭ་ནག་ལ་རྒྱལ་བྱུས་ལ་འཕོ་འཇུག་མི་ཡོང་བ་དང་བྱ་བ་ལམ་དུ་འགྲོ་བའི་ཐུགས་་་
གཏད་དང་སྔོན་ནས་ཞུ་བའི་མཚོན་སྲུང་བཅས་ཐོན་མིན་ཞུས་ནས་ཤོག འདོ་
བ་གྲོ་ལོ་ཐོད་སྐུ་དང་། གསེར་གྱི་དོང་ཙེ་གཅིག་བརྒྱ་དང་། གཞན་ཡང་སྟག་
གཟིག་ལྤགས་པ་དང༌། དར་ཕྲུག་སོགས་བརྗོད་དུ་མེད་པའི་འབུལ་བ་བསྐུར་ཏེ་
གནས། སྲས་མོ་དང་བཙུན་མོ་བློན་རྒན་རྣམས་ཀྱིས་ཅི་ཞུ་མེད་པར་ཐག་ཆོད་དེ་
བཞུགས། དེའི་དུས་སུ་གླིང་དཀར་གྱི་རྒྱལ་བློན་རྣམས་ཕྱི་ཉིན་ནམ་ལངས་པ་
དང་ལས་གུར་ལ་འཛོམ་སྟེ་རང་བབ་ཀྱི་གདན་ལ་འཁོད་ཅིང་སོ་སོའི་རྟིང་མའི་་་་
དགྲ་མགོ་བླངས་པ་རྣམས་ལྷ་གུར་གྱི་སྒོ་ལ་རྩིས་འབུལ་ཞུས་ཏེ་ཇ་ཆང་ཞིམ་མངར་
བཅས་ཕུན་སུམ་ཚོགས་པ་ལ་ལོངས་སྤྱོད་ཅིང་དགྲ་ཕར་འདུལ་གྱི་རྟིང་མ་གཅོད་
ལུགས། ནོམ་ཚུར་ལེན་གྱི་ནོམ་དང་སྤྲད་ལུགས་བཅས་གསུང་གླེང་ཞིབ་རྒྱུས་
མཛད། ལྷ་སྲས་ཀྱི་མདུན་ནས་ཀྱང་ཧོར་ཤན་པ་ལ་རྟ་ཕོ་བཅུ་དང་། གོ་རལ་
བཅུ། སེར་པོ་གསེར་གྱི་མགུར་མོ་བརྒྱ། ཁམ་པ་དངུལ་གྱི་འགུར་མོ་བརྒྱ།
གཞན་ཡང་དར་ཚོན་ལ་སོགས་བརྒྱ་ཚོ་བརྒྱ་ཡི་དཔའ་དར་གནང་། དཔའ་ལ། །
གཡུ་ལྷ། དུང་སྐྱོང་། ཉི་མ། ཀླུ་མོ། ཞལ་དཀར། རྨི་ལི། བྲག་བཙན། རྨེ་རུ།
པད་མཁར་བཅས་དཔའ་རྟུལ་རྣམས་ལ་གསེར་གྱི་མགུར་མོ་ལྔ་བཅུ་དངུལ་གྱི་་་་་
དོང་ཙེ་གཅིག་བརྒྱ་བཅས་གནང༌། གཞན་དཔའ་རྟུལ་རྣམས་ལ་གསེར་མགུར་
མོ་བཅུ་རེ་དང་དངུལ་ཊཾ་ལྔ་བཅུ་བཅས་དང་། དམག་མི་རེ་ལ་གསེར་ཊོ་རེ་དང་
524



བདུད་ཀྱི་བླ་གནས་དམ་ལ་བཏགས།
དངུལ་ཊཾ་བཅུ་རེ་བཅས་དཔའ་དར་གནང་སྟེ། ལྟད་མོ་དང་སྟོན་མོ་གཞན་
མཚུངས་བྲལ་བར་མཛད། དེ་ནས་རྒྱལ་པོ་ཆེན་པོའི་འབུམ་སྒར་འདུ་རར་
འཚོགས་དགོས་ཀྱི་བང་མི་འབྱོར། ཉི་མ་དེའི་ནུབ་མོ་ཐོ་རངས་ཁར་རྒྱལ་པོ་ཆེན་
པོ་བཞུགས་པའི་མདུན་གྱི་ནམ་མཁར་ཡངས་པའི་ཀློང་ནས་རོལ་མོའི་སྒྲ་དང་མེ་་་
ཏོག་གི་ཆར་བཅས་རབ་ཏུ་འཐོར་བའི་དབུས་ནས་འཇའ་ཁ་དོག་མི་འདྲ་བའི་་་་་
ཀློང་ནས་ལྷ་སྨན་གྱི་གཙོ་མོ་བཀྲ་ཤིས་ཚེ་རིང་མ་དེ་ཉིད་དར་ཟབ་དང་རིན་ཆེན་་་
གྱི་རྒྱན་སྣ་ཚོགས་ཀྱིས་རབ་ཏུ་བརྒྱན་ཏེ་ཆིབས་སུ་འདབ་ཆགས་ཀྱི་རྒྱལ་པོ་ཁྱུང་་་་
ཆེན་རལ་པ་ཅན་ལ་ཆིབས་པ་འཁོར་དུ་ཚེ་རིང་མཆེད་ལྔ་དང་དཔའ་བོ་མཁའ་་་་
འགྲོ་མང་པོས་སྤྲིན་ཚོགས་ལྟར་བསྐོར་ཏེ། ལུང་བསྟན་གསལ་ཚིག་གི་མགུར་མ་
འདི་བྱ་ཁུ་བྱུག་རྒྱང་ནས་གྲགས་པ་ལྟར་གསུངས་སོ། །
ཨོཾ་མ་ཎི་པདྨེ་ཧཱུྃ། ན་མོ་གུ་རུ་བུདྡྷཱ་དེ་ཝ་ཌཱཀི་ཡེ། གླུ་ཨ་ལ་ལ་མོ་ཨ་ལ་ལེན།།
ཐ་ལ་ལ་མོ་ཐ་ལ་ལེན། །སྐྱབས་མཆོག་གསུམ་རྒྱལ་བ་རྒྱ་མཚོ་ལ། །བདག་གུས་
པས་ཡིད་ཀྱིས་གསོལ་བ་འདེབས། །མ་འགྲོ་དྲུག་ཐར་པའི་ལམ་ལ་དྲོངས། །ས་
འདི་བྱང་ཡུལ་སེང་ཐང་མདོ། །གླིང་སྒར་ཁྲ་མོའི་གཞི་དཀྱིལ་རེད། །ལྷ་གུར་
དཀར་མོའི་ནང་རོལ་ནས། །ཟ་འོག་འབོལ་གྱི་ཡང་སྟེང་ནས། །འཁོར་ལོས་སྒྱུར་
བ་མི་ཡི་མགོན། །མ་ཡེངས་སྙན་གྱི་དབང་པོ་གཏོད། །ང་འདྲ་མཁྱེན་པ་མི་
འདུག་ན། །གངས་མཐོན་མཐིང་རྒྱལ་མོའི་ཕོ་བྲང་ནས། །བལ་བོད་གཉིས་ཀྱི་ས་
མཚམས་ནས། །ལྷ་སྨན་བཀྲ་ཤིས་ཚེ་རིང་མ། །མཆེད་ལྔའི་ལུང་བསྟན་བྱེད་མི་
ཡིན། །ད་ནངས་ནམ་གྱི་ཐོ་རངས་ཁར། །སྐྱ་རེངས་ནམ་གྱིས་རྒྱབ་ནས་ཕུལ། ། །
སྐྱི་བསེར་རླུང་གི་རྟ་ལ་ཞོན། །རྫུ་འཕྲུལ་སྟོབས་ཀྱིས་མཁའ་ནས་འཕྱོ། །རྒྱལ་པོ་
མཁྱེན་ལྔའི་མངའ་བདག་ལ། །ལུང་བསྟན་མཁོ་དགོས་མི་འདུག་ཀྱང༌། །གོང་མ་ .
525



གོ་ར་ཚྭ་རྫོང་།
_
ལྷ་ཡི་ཆེ་བ་དང་། །སྙན་དུང་དཀར་བསྐུལ་བའི་བང་མི་གཉིས། །རྗེ་པདྨའི་ལུང་
གི་དུས་བབ་བཅས། །ངས་མི་ཞུ་ཀ་མེད་དམ་ཚིག་བཀའ། །རྗེ་གུ་རུས་གཏེར་
སྲུང་མཆེད་ལྔ་བསྐོས། །དོན་གལ་ཆེན་ལུང་བསྟན་འགའ་རེ་ཡོད། །དེ་ནས་རྒྱལ་
པོ་ལྷ་ཡི་སྲས། །སྟོང་ལམ་སྤྲིན་པའི་གུར་ཁང་ནས། །སྙན་གྲགས་ཅན་དེ་གཡུ་
འབྲུག་རེད། །ལྗོན་ཤིང་འདབ་མའི་སྟེང་རིམ་ནས། །སྙན་འགྱུར་ཅན་དེ་ཁུ་བྱུག་
རེད། །ས་གཞི་ཡངས་པའི་གུར་ཁང་ནས། །མྱུར་མགྱོགས་ཅན་དེ་འོད་ཆེན་རེད།
དགྲ་འདུལ་དམག་གི་ཁ་བར་ནས། །གཡུལ་ལས་རྒྱལ་བ་གླིང་དཀར་རེད། །རབ་
སྟོད་སྟག་རྫོང་ར་མ་དང༌། །རབ་སྨད་ཁྱུང་ཆེན་ལྡིང་རྫོང་གཉིས། །དཔའ་བོའི་
དཔུང་གིས་འཇོམས་ལུགས་ལ། །རྒྱ་སྟག་འཛུམ་དྲུག་རྒྱས་འདྲའི་བུ། །ཐོག་རི་
སྟོང་ཁྲི་ཡ་མེད་དང་། །དོམ་ནག་ཁྲག་གིས་བཟི་འདྲའི་བུ། །ཤེལ་ལུང་དུང་ཟླ་
ཡ་མེད་གཉིས། །གཟིག་མོ་ཐིག་ལེ་བཀྲག་འདྲའི་བུ། །སྟག་རི་རྒྱ་སྟག་དམར་པོ་
གསུམ། །འབྲོང་རྒོད་རུ་ཐུར་རྒྱས་འདྲའི་བུ། །ཁྲི་སྡེའི་བཙན་སྐྱ་ཡ་མེད་བཅས། །
རྒོད་པོ་གང་ཡོད་མགོ་སྐེ་ཕྲལ། །རྟིང་མའི་གྲགས་པ་མིག་གིས་རྒྱན། །དབུ་ནག་
བོད་ལ་བཀའ་དྲིན་ཆེ། །དེ་ནས་ལྷ་སྲས་རིན་པོ་ཆེ། །ད་རུང་བླ་གནས་མ་ཐུལ་
བར། །འདུལ་རྒྱུ་མེད་པ་བྱང་རྗེ་རེད། །གངས་ཨ་ཡེར་ཤེལ་གུར་དཀར་མོ་ལ། །
གངས་མཐོན་མཐིང་ཤེལ་གྱི་གུར་ཁང་དེ། །བྱང་འབྲས་མོ་ལྗོངས་ཀྱི་སྒོ་སྲུང་རེད།།
འབྲས་ཡུལ་རིན་ཆེན་སྤུངས་པ་དེ། །གུ་རུ་སྦས་པའི་ཡུལ་ཆེན་རེད། །ད་ལྟ་
གནས་སྒོ་ཕྱེ་རན་མིན། །མ་འོངས་སུམ་ཅུ་ཁ་རལ་དུས། །ཁྱེད་ཀྱི་སྤྲུལ་པས་འགྲོ་
དོན་སྐྱོང་། །ལས་འཕྲོ་ལྡན་པའི་དད་ཅན་ཉུང༌། །ཆོས་ཅན་ནང་ལ་ཆོས་སྒྲུབ་
འབྱུང་། །ཆོས་མདོག་ཆོས་མིན་ཆོས་རྩོད་འབྱུང་། །ལྷ་ཆོས་ནམ་ལངས་སྐར་མ་
ལྟར། །བཤད་མཁན་ཡོད་ཀྱང་ཉམས་ལེན་མེད། །མཚོན་ལ་མི་འདྲ་འཕུང་བྱེད་
526



བདུད་ཀྱི་བླ་གནས་དམ་ལ་བཏགས།
འབྱུང་། །ཆོས་མེད་མཚོན་ཆ་བསྐུལ་བའི་དུས། །དགེ་མེད་སྡིག་ལ་སྤྱོད་པའི་
དུས། །བདེན་མེད་བརྫུན་ལ་སྦྱང་བའི་དུས། །གཏེར་སྒོ་ཕྱེ་བའི་གཏེར་སྟོན་
དང༌། །སྦས་གནས་ཕྱེ་བའི་རྣལ་འབྱོར་དང་། །སྨོན་ལམ་ལྡན་པའི་དད་ཅན་
དང༌། །ལས་འཕྲོ་ཅན་གྱིས་ཉ་མ་བཅས། །འཛོམ་པའི་རྟེན་འབྲེལ་ཡོང་ཡང་
སྲིད། །སྨོན་ལོག་དམ་སྲི་སྟོབས་ཆེ་ན། །ཕྱིས་ཀྱང་བདེ་འབྱོར་ཤིན་ཏུ་དཀའ། །
ད་བབ་གངས་ཀྱི་ཧུབ་དོང་ལ། །བླ་གནས་གངས་སེང་རལ་གཅིག་ཡོད། །གོ་ར་
རྒྱལ་པོའི་བླ་གནས་ཡིན། །མ་ཐུལ་རྒྱལ་པོ་འདུལ་རྒྱུ་མེད། །རྒྱལ་པོ་མི་རྐྱང་རྟ་
རྐྱང་གིས། །ཞེ་སྡང་གངས་སེང་དཀར་མོ་དེ། །སྟོང་ཉིད་བཏབ་པས་ཧ་ལ་
འཕེན། །གཟུགས་ཕུང་དགྲ་ལྷའི་དཔའ་ཟས་གྱིས། །སེང་ལྤགས་སེང་སྙིང་སྙིང་
ཁྲག་བཅས། །མ་འོངས་དོན་དུ་གཏེར་དུ་སྦ། །ལས་ཅན་འཕྲད་པའི་སྨོན་ལམ་
སྦྱོར། །སྒོ་སྲུང་ཧ་བ་དམ་ལ་ཞོག །དམ་ཚིག་ལྡན་པའི་མནའ་ཆུ་ལོང་། །མཚོ་
ལྔ་གཏེར་གྱི་སྲུང་མར་བསྐོས། །དེ་ནས་མར་ལ་ཕེབས་པའི་དུས། །གཡུ་མཚོ་
གཏིང་མེད་མཚོ་ཡི་འགྲམ། །ལྕགས་ཀྱི་ཕ་བོང་སྦྲུ་ཙམ་ཡོད། །ནང་ཡོད་ལྕགས་
ཀྱི་སྡིག་པ་དེ། །བློན་ཚོགས་སྲོག་གི་ཀ་བ་ཡིན། །ཨང་འགི་མདའ་མོས་ཆག་སེ་
བཟོས། །ནང་གནས་ལྕགས་ཀྱི་སྡིག་པ་དེ། །སྡུ་ཆེན་བྲག་རི་ཧབ་གཤག་དེས། །
སེམས་ཉིད་རྣམ་ཤེས་རླུང་ལ་བསྐུར། །འཕོ་མེད་མ་སྒོམ་སངས་རྒྱས་དེས། །ནུབ་
ཕྱོགས་ཞིང་ལ་མདའ་ལྟར་དྲོངས། །དེ་ནས་མར་ལ་ཕེབས་པའི་དུས། །དུང་མཚོ་
དཀར་ཆེན་འོད་འཕྲོ་ལ། །ཕ་བོང་དཀར་པོ་གུར་ཙམ་ནང་། །དགྲ་བོ་འདུལ་
བའི་གོ་རལ་ལ། །ཁྲབ་དཀར་སྐར་ཆེན་འོད་འཕྲོ་ཡོད། །ཕོ་གྱང་རྒྱལ་བ་རིགས་
ལྔ་དང་། །མོ་གྱང་མཁའ་འགྲོ་འབུམ་སྡེ་ཡི། །བླ་ལྕགས་ལས་གྲུབ་སྲ་བའི་གོ། །
རྒྱུ་རིན་ཆེན་ནོར་གྱི་ཞབས་ལྕགས་དགུ། །འཆིང་བྱེད་གློག་གི་ཞགས་པ་དེ། །
527



གོ་ར་ཚྭ་རྫོང་།
，
འཇིགས་མེད་སྲོག་གི་ཀ་བ་ཡིན། །རལ་གྲི་གསེར་འོད་མེ་འབར་དེ། །འཇམ་
དཔལ་དབྱངས་ཀྱི་ཕྱག་མཚན་ཡིན། །གཡུ་འབྲུག་སྲོག་གི་སྤུ་གྲི་ཡིན། །ལྷ་མདའ་
ཁྲག་འཐུང་སྒོ་བཞི་དེ། །བེག་ཙེ་དམར་པོའི་ཕྱག་མདའ་ཡིན། །སྟོང་སྟག་སྙིང་
གི་ལྡེའུ་མིག་ཡིན། །དེ་རྣམས་རྒྱལ་པོས་གཏེར་ལས་བཞེས། །གཏེར་ཚབ་གཏེར་
རྫས་ཁྲིག་ཁྲིག་ཞོག །གཞན་ཡང་བླ་གནས་ལམ་གྱི་གེགས། །མང་པོ་ཡོད་པ་ལོས་
རང་མཁྱེན། །རྒྱལ་པོའི་ཏིང་འཛིན་གཟེར་གྱིས་ནོན། །ཡེ་ཤེས་གསལ་བའི་སྒྲོན་
མེ་སྦར། །མ་རིག་དུག་ལྔ་རྡུལ་དུ་བརླག །སྙིང་རྗེའི་ཆབ་ཀྱི་ཟིལ་མ་འབེབས། །
མ་རྟོགས་ལོག་རྟོག་འཁྲུལ་པའི་ལས། །དག་པར་སྦྱང་ལ་ཐར་པའི་ལམ། །སེམས་
ཉིད་རྩལ་ཆེན་མདའ་མོ་དེ། །ཐབས་ཀྱི་གཞུ་མོའི་རྟ་ལ་བསྐྱོན། །ཐར་ལམ་
དྲོངས་མཛོད་རྒྱལ་བའི་མགོན། །བྱང་རྒྱལ་ཐོག་རྒྱལ་ཁྲི་བཙན་དེ། །དཔའ་རྩལ་
དགུ་འགྱུར་སྟོབས་དང་ལྡན། །དེ་སྔོན་སྤྲུལ་པས་གདོང་ལེན་བྱས། །ད་དུང་ཨན་
ཙམ་འདུལ་ཐབས་མེད། །དེ་བར་སྤྲུལ་པས་གདོང་ལེན་མཛོད། །ནམ་ཞིག་རྒྱལ་
པོ་མ་གཏོགས་པ། །གཞན་གྱི་འགྲན་ཟླ་བྲལ་བ་ཡིན། །འཕྲུལ་དང་དུག་རྫས་མེ་
འཕེན་སོགས། །དེ་སྔོན་ལམ་ལ་མ་སོང་བས། །ཕྱིས་སུ་ཨི་འཕེན་ཕྱེད་མ་རེད། །
ཨ་མྱེ་སྒོམ་པ་ཞྭ་ནག་དེ། །མཐུ་དང་ངག་ནུས་འགྲན་ཟླ་བྲལ། །སྟག་རོང་དཔོན་
དང་སྒ་སྡེ་གཉིས། །དྲག་པོ་ཁྲོས་པའི་བསྐྱེད་རིམ་གྱིས། །ཉེར་དགུས་སྨག་ལ་
བཏུལ་རན་ཡིན། །ཕྱི་འགྱང་ཤོར་ན་བྱུས་ལ་གཟན། །མཚོན་སྲུང་ཟེར་མ་འབུམ་
ཐུབ་དེ། །བྱང་ལ་འཕྲོད་ན་ལོ་གསུམ་བར། །རྒྱལ་བློན་འདུལ་བའི་ཐབས་ཀྱང་
བྲལ། །མི་ཚེ་བྱང་ལ་ཟད་ནས་འགྲོ། །མ་ཟད་བྱང་རྒྱབ་གྲུ་གུ་ལང་། །གླིང་ཆོས་
གཟན་པ་གདོན་མི་ཟ། །དེ་ཚོ་རྒྱལ་པོའི་ཐུགས་ལ་ཞོག །བཅུད་གཡང་གཏེར་ལྔ་
མཚོ་ལ་ཡོད། །གཏེར་བདག་ཚེ་རིང་མཆེད་ལྔ་ཡིན། །གཞན་ཡང་རིན་ཆེན་ཕ་
528



བདུད་ཀྱི་བླ་གནས་དམ་ལ་བཏགས།
ལམ་དང་། །ཨིནྡྲ་ནི་ལ་རཱ་ག་དམར། །གཡུ་དང་མཇ་མུ་ཏིག་དང་། །ལྕགས་
ཟངས་གསེར་དངུལ་ཕྲ་མེན་རིགས། །བསམ་མི་ཁྱབ་པའི་གཏེར་སྣ་བཅུ། །
བཅུད་གཡང་དཀར་དམར་ལྗང་གསུམ་ལྔ། །བཅུ་གསུམ་གཏེར་གྱི་ལུང་བསྟན་
དེ། །ད་དུང་ལུང་བསྟན་རྗེས་མ་ཡོད། །གསན་ན་རྒྱལ་པོའི་ཐུགས་ལ་ཞོག །
མང་ཆེས་ན་ཛར་ཇ་གསོལ་རན་རེད། །མ་གསན་མ་གསུང་ལྷ་ཡི་སྲས། །
ཞེས་ལུང་བསྟན་གྱི་གླུ་བླང་དོར་གསལ་ཚིག་གི་མགུར་མ་དེ་ལྟར་བསྩལ་ཏེ་་་
འཇའ་ཡལ་བ་ལྟར་གཤེགས། དེ་ནས་རྒྱལ་པོ་ཆེན་པོ་དེ་ཉིད་ཡར་བཞེངས་ཏེ་
གཡུལ་ལས་རྒྱལ་བའི་གཏང་རག་རྒྱས་པར་ལྷ་ཀླུ་གཉན་གསུམ་དང་དཀར་ཕྱོགས་
སྐྱོང་བའི་དགྲ་ལྷ། མགྲོན་ཡག་དར་མ་བཅུ་གསུམ་དང༌། སྐྱེས་བུའི་ལམ་ལྷ་བཅུ་
གསུམ། ཕུ་བོ་ནུ་བོ་ལྕམ་སྲིང་བཅས་ལ་མཆོད་པ་རྒྱ་ཆེན་པོར་ཕུལ། དེ་ནས་ཉི་
དྲོས་སྦྲུལ་གྱི་དུས་སུ། སྲས་ཆུང་དཔོན་བློན་རྣམས་ཀྱང་སྒར་དུ་ཕེབས་ཏེ་སྲོ་མ།
མི་ཆུང་བཅས་ཐུལ་ཕྲན་རྣམས་ཀྱིས་ཆིབས་ཁ་བླངས་ནས་ལྷ་གུར་ལ་ཕེབས་ཏེ།
རྒྱལ་པོ་ཆེན་པོ་ཉིད་གསེར་ཁྲི་རིན་ཆེན་དབང་རྒྱལ་གྱི་སྟེང་དུ་ཚེས་བཅོ་ལྔའི་དུང་
ཟླ་ཤར་བ་ལྟར་བཞུགས་ཡོད་པར། མཇལ་དར་དང་ཕྱག་བཅས་རང་བབ་ཀྱི་
གདན་ལ་འཁོད་ནས། ཇ་ཆང་ཤིང་ཏོག་གྲོ་འབྲས་བཅས་ཕུན་སུམ་ཚོགས་པའི་
འཚོ་བ་དྲངས་ཏེ་དགྲ་སོད་ཀྱི་རྟིང་མ་ལེན་ལུགས་སོགས་ཀྱི་གཞི་བྱེས་གསུང་གླེང་
དུ་མ་མཛད་དེ་བཞུགས། ཕྱི་ཉིན་ཉིན་ཕྱེད་རྟ་ཡི་དུས་སུ་དཔའ་རྟུལ་རྣམས་
མདུན་གྲལ་ལ་འཛོམས་ཏེ་ཇ་ཆང་གི་སྐྱེམས་ཞུས་དུ་མའི་མཐར། གསེར་ཁྲི་
གདོང་ལྔས་བཏེགས་པའི་སྟེང་ནས། རྒྱལ་པོ་ཆེན་པོས་མཁའ་འགྲོའི་ལུང་བསྟན་
བྱུང་ལུགས་ཀྱི་གླུ་འདི་འགགས་མེད་རྡོ་རྗེའི་རང་སྒྲ་ཁྲོམ་ཆེན་ཟིལ་གནོན་ལ་་་་་་
དྲངས་པ་འདི་ལགས་སོ། །
529



གོ་ར་ཚྭ་རྫོང་།
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེ། །གནས་
སྤྱི་གཙུག་པདྨ་ཉི་མའི་གདན། །མགོན་སྣང་བ་མཐའ་ཡས་འགྲོ་བའི་དཔལ། །
གླིང་སྐྱེས་བུས་གུས་པས་གསོལ་བ་འདེབས། །སྙིང་ཁ་ཆོས་ཀྱི་ཕོ་བྲང་ནས། །
ཐུགས་རྗེའི་བདག་ཉིད་སྤྱན་རས་གཟིགས། །མོས་པའི་བུ་ལ་བྱིན་གྱིས་རློབས། །
སྙིང་ཁ་ཆོས་ཀྱི་འཁོར་ལོའི་དབུས། །པདྨ་འབྱུང་གནས་སྐུ་མདོག་དཀར། །
སྙིགས་དུས་འགྲོ་བའི་དཔལ་དུ་ཤར། །བྱམས་པའི་ཐུགས་རྗེའི་རྩལ་ཕྱུང་ལ། །
བདུད་རིགས་ལོག་འདྲེན་དམ་ལ་ཐོགས། །སྐྱེས་བུའི་འགྲོ་དོན་སྐྱོང་བ་ལ། །
ཐུགས་རྗེས་མ་བོར་མཆོག་གི་སྐུ། །ས་འདི་བྱང་ཡུལ་སེང་ཐང་རེད། །ང་འདྲ་མ་
སང་འཕྲུལ་གྱི་བུ། །ལུས་དལ་མེད་ལ་ཁའི་དར་ལྕོག་རེད། །སེམས་དལ་མེད་ཀོ་
བའི་དེད་དཔོན་རེད། །ང་སྐྱེས་ནས་འགྲོ་བའི་དོན་རྣམས་སྒྲུབ། །ཉིན་ལ་ཡེངས་
མེད་རྒྱང་སོ་བཙུགས། །འཁོར་འདས་གཉིས་ལ་བསམ་བློ་བཏང་། །དམ་ལོག་
སྒྲོལ་བའི་བྱ་བ་བྱས། །རིག་པ་ཆོས་དབྱིངས་ངང་ལ་བཞག །བསད་པའི་སེམས་
ཅན་ཕ་མ་འདྲེན། །བདེ་འགྲོ་ཐོབ་པའི་ཆེད་དུ་དམིགས། །འགྲོ་དྲུག་བདེ་བར་
གྲུབ་ཟིན་ན། །གེ་སར་དམྱལ་བར་འགྲིམས་ཀྱང་བཟོད། །དེ་བསམ་བརྩོན་པས་
སྒྲུབ་ན་ཡང་། །སེམས་ཅན་མ་རིག་འཁྲུལ་པའི་གཞིས། །དགོས་མེད་དགྲ་འདུལ་
གཉེན་སྐྱོང་སེམས། །མ་རེད་མི་བསམ་སྙིང་ཡང་རྗེ། །དེ་ནས་གསོན་དང་གླིང་
གི་དཔུང་། །འདི་ལོ་བྱང་ཡུལ་འགྲིམ་རྒྱུ་འདི། །གེ་སར་བ སོག་ལ་རེ་ལེ་མིན། །
དཔའ་རྟུལ་རྒོད་བ སམ་དོན་ལེ་མིན། །གླིང་དམག་མང་བསམ་བརྙས་ལེ་མིན། །
གོང་མ་ལྷ་ཡི་ལུང་བསྟན་བྱུང་། །རྨི་ལིའི་གསེར་གཡང་ཕབ་ཚུན་ནས། །ལུང་
བསྟན་འདྲ་འདྲ་མང་པོ་བྱུང་། །བྱང་ཡུལ་གོ་ར་ཁྲི་བཙན་དེ། །བཞག་ན་མི་
འཐད་འདུལ་དགོས་གསུང་། །བཅུད་གཡང་རིན་ཆེན་གཏེར་ཁ་དེ། །འཇོག་རྒྱུ་
530



ལ་
བདུད་ཀྱི་བླ་གནས་དམ་ལ་བཏགས།
མ་ཡིན་ཕབ་དགོས་གསུང་། །སྨོན་ལོག་ཐོག་རི་སྟག་རིའི་དཔུང་། །མ་བཞག་
བསྟན་ལ་གནོད་པས་གསུང་། །དེ་བསམ་གླིང་དམག་བྱང་ལ་དྲངས། །དགུང་ལ་
འགྲིམ་པའི་རྟ་བདུན་དེ། །མུན་པའི་སྨག་གི་གཉེན་པོ་རེད། །སྨག་རུམ་བཅོམ་
ན་ལས་དོན་འགྲུབ། །རྒྱ་མཚོ་བསྒྲོད་པའི་གྲུ་ཤིང་དེ། །ཆུ་ལས་བསྒྲོད་པའི་དེད་
དཔོན་རེད། །ནོར་བུ་ལོན་ན་དབུལ་བ་སེལ། །གཡུལ་ལ་བརྩོན་པ་གླིང་གི་
དམག །ཕ་རོལ་སྒྲོལ་བའི་སྟོབས་ལྡན་རེད། །བདུད་རིགས་འདུལ་ན་ལས་དོན་
འགྲུབ། །དེ་སྔོན་དཔའ་རྟུལ་ལས་དམག་དཔུང་། །མངག་པའི་མི་དེས་ལས་དོན་
འགྲུབ། །འཕང་བའི་མདའ་དེས་དགྲ་བོ་ཐུལ། །དེ་སྔོན་ཚུར་ཆས་བྱང་དམག་
དང༌། །རྫོང་གཉིས་དཔའ་བོའི་དཔུང་དམག་བཅས། །རྟིང་མ་བླངས་བླངས་
བརྗོད་ལས་འདས། །དེ་བྱས་ལས་དོན་འགྲུབ་ནས་བྱུང་། །དེ་ནས་འདིར་
འཚོགས་དཔའ་རྟུལ་དཔུང་། །མ་ངན་གེ་སར་རྒྱལ་པོ་ལ། །ལྷ་སྨན་བཀྲ་ཤིས་ཚེ་
རིང་མས། །ལུང་བསྟན་གསལ་ཚིག་འདི་འདྲ་བྱུང༌། །བྱང་ཡུལ་གོ་ར་རྒྱལ་པོ་དེ།།
དཔའ་བོ་སྟོབས་ལ་དགུ་འགྱུར་ཅན། །བླ་གནས་གངས་སེང་རལ་གཅིག་དེ། །མ་
ཐུལ་སུས་ཀྱང་མི་འགྲན་གསུང་། །གཡུ་མཚོ་གཏིང་མེད་གཡས་ཟུར་ལ། །ལྕགས་
ཀྱི་ཕ་བོང་སྦྲ་ཙམ་དེའི། །ནང་བཅུད་ལྕགས་ཀྱི་སྡིག་པ་དེ། །བློན་ཚོགས་
འབངས་འཁོར་བླ་གནས་རེད། །ཨོཾ་འགི་མདའ་མོས་ཕ་བོང་གཏོར། །ནང་
བཅུད་ལྕགས་སྡིག་སྟ་གྲིས་བསྐུམ། །བདེ་ལྡན་ཞིང་ལ་འདྲེན་དགོས་གསུང་། །དེ་
ནས་དུང་མཚོ་དཀར་མོའི་འགྲམ། །ཕ་བོང་དཀར་པོའི་ནང་རོལ་ལ། །གུ་རུས་
སྦས་པའི་གོ་ཁྲབ་དང་། །རལ་གྲི་གསེར་འོད་མེ་འབར་དེ། །འཇམ་དཔལ་
དབྱངས་ཀྱི་ཕྱག་མཚན་རེད། །གཡུ་འབྲུག་གསོད་པའི་བཤའ་གྲི་དང་། །ལྷ་
མདའ་ཁྲག་འཐུང་སྒོ་བཞི་དེ། །བེག་ཙེ་དམར་པོའི་ཕྱག་མདའ་རེད། །སྟོང་སྟག་
531



གོ་ར་ཚྭ་རྫོང༌།
སྙིང་གི་ཕུར་པ་བཅས། །དེ་རྣམས་གཏེར་ནས་ལེན་དགོས་གསུང་། །དེ་བར་
གླིང་གིས་མི་ཐུབ་གསུང་། །དེ་བསམ་ཚེས་པ་བཅུ་གསུམ་ལ། །རྒྱལ་པོ་མི་སྡོད་
འགྲོ་རྒྱུ་ཡིན། །བླ་གནས་འདུལ་ཞིང་གཏེར་གཡང་ལེན། །དེ་བར་རུ་གཉིས་
འབུམ་སྒར་དེ། །ཕར་འགྲོ་མ་བྱེད་འདི་གར་སྡོད། །ཚུར་བྱུང་ཕར་ལན་འཕྲོད་
ངེས་གྱིས། །ཐབས་ཤེས་དགྲ་སྟོབས་མ་མཁས་ན། །གླེན་པ ས་ཨུ་ཚུགས་རང་སྲོག་
ཕུང་། །དེ་འདྲ་ལར་ནས་དགོས་པ་མེད། །མ་ཟད་བྱང་གི་མཆོད་གནས་ལ། །
ཨ་མྱེ་སྒོམ་པ་ཞྭ་ནག་དེ། །མ་ཐུལ་གླིང་ལ་གནོད་པས་གསུང་། །མཚོན་སྲུང་
བྱང་ལ་འཕྲོད་པས་ན། །ལོ་མང་བྱང་ལ་སྡོད་དགོས་ན། །གླིང་རུའི་མི་ཚེ་བྱང་
ལ་ཟད། །རྫོང་ཕྲན་ཕབ་ལུགས་ཅི་འདྲ་བྱེད། །སྟག་རོང་རྟ་མགྲིན་དམར་པོ་
དང་། །སྒོམ་ཆེན་སྒ་སྡེ་བེར་ནག་གཉིས། །ཞག་བདུན་སྒྲུབ་པའི་ལས་ལ་འབད། །
གཏོར་མ་མེ་ཆེན་དགྲ་ལ་བརྫངས། །གནོད་པའི་བོན་གཤེན་དམ་ལ་ཐོགས། །
དཔའ་ཁ་གཟེངས་བསྟོད་གླིང་གིས་བྱེད། །མ་ཟད་གཏེར་ཁ་བཅུ་གསུམ་དེ། །
དུས་བབ་ལུང་བསྟན་ཡོད་པས་གསུང་། །གོང་མའི་ལུང་ལ་ནོར་འཁྲུལ་མེད། །
གེ་སར་གཏེར་ཁ་ཟད་མཐའ་མེད། །དཔའ་རྟུལ་དཔུང་ལ་དར་གུད་མེད། །འགྲོ་
བའི་སྡུག་ལ་སེལ་དུས་མེད། །མཆོག་གསུམ་བྱིན་ལ་ཆེ་ཆུང་མེད། །སྙིང་རྗེའི་
མགྲོན་ལ་ཡག་ཉེས་མེད། །སྐྱབས་གནས་ལྷ་ལ་ཉེ་རིང་མེད། །རྐྱང་བུའི་བང་ལ་
དར་གུད་མེད། །བདེ་ལྡན་ཞིང་ལ་སྡུག་བསྔལ་མེད། །ངན་སོང་གནས་ལ་བདེ་
བ་མེད། །གསན་ན་མཁའ་འགྲོའི་བརྡ་ཚིག་ཡིན། །མ་གསན་མ་གསུང་གླིང་གི་
དཔུང་། །
ཞེས་ལུང་བསྟན་བྱུང་ཚུལ་གླུ་དེ་ལྟར་རྒྱལ་པོ་ཉིད་ནས་བཀའ་སྩལ་པས་་་་་་
ཐམས་ཅད་ནས་བདེན་པར་བཟུང་སྟེ། ལྷ་མི་ཀུན་བློ་བདེ་བའི་གོ་ཡུལ་བཅས་
532



བདུད་ཀྱི་བླ་གནས་དམ་ལ་བཏགས།
བཞུགས། དེ་ནས་བྱང་གླིང་གཉིས་ཕར་དགྲ་ཚུར་ཤེད་མེད་པར་ཞག་ཤས་དགྲ་
མལ་བསོས་ནས་གནས། དེའི་སྐབས་ཚེས་བཅུ་གསུམ་གྱི་ནམ་གསལ་བའི་དུས་སུ་
རྒྱལ་པོ་ཆེན་པོ་དེ་འདོ་རྗེ་རྐྱང་རྒོད་ཁ་དཀར་དེ་ལ་སྒ་སྲབ་སྤྲས་ཏེ་མི་ཆུང་ཕྱིང་་་་
སྔོན་གཉིས་ནས་ཆིབས་ཁ་བྱས་པ་དང༌། འདོ་རྗེ་རྐྱང་རྒོད་དེས་ཧུ་ཧུ་ལན་གསུམ་
བྱས་པས་ས་རྣམ་པ་དྲུག་ཏུ་གཡོས་ནས་མེ་ཏོག་གི་ཆར་བབས་རོལ་མོའི་སྒྲ་སྒྲོག་སྟེ་་
འཇའ་ལམ་གྱི་རྒྱུད་ནས་བྱ་འཕུར་བ་ལྟར་ཕེབས། དེའི་དུས་སུ་རྒྱལ་པོ་ཆེན་པོ་དེ།
གངས་ཨ་ཡེར་གྱི་ཤེལ་གུར་དཀར་མོའི་མར་ཞབས། བྲ་ཐང་ན་དམར་དགུ་སྦྲེལ་
གྱི་གཡས་ཟུར་བྲག་དམར་མདུང་སོ་གནམ་ལ་བསླང་འདྲའི་མར་ཞབས། ཕ་བང་
ལི་འབུམ་སྦྲ་ཙམ་ཟུར་བཞི་ལོགས་བརྒྱད་ཡོད་པ། རྩེ་ལ་རྔ་ཐུག་ནག་པོ་མི་མགོས་
བརྒྱན་པ་ཞིག་འདུག་པ་དེ་སྒོ་སྲུང་ཧ་བ་གནས་པའི་བཙན་ཁང་ཡིན་པར་མཁྱེན་་་
ཏེ། དེའི་སྟེང་དུ་རྡོ་རྗེ་སྐྱིལ་མོ་ཀྲུང་གིས་བཞུགས་ཏེ། གུ་རུ་སྣང་སྲིད་ཟིལ་གནོན་
གྱི་སྐུ་རི་རབ་ཙམ་གསལ་ཏེ། ཁོ་གར་ཡང་འགྲོ་དབང་མེད་པ་ཁྲོ་བོའི་ཚོགས་
རྣམས་ཀྱིས་གནམ་ས་རི་བྲག་སྟེང་འོག་ཐམས་ཅད་གང་ཞིང་གདུག་པའི་མཚོན་ཆ་་
སྣ་ཚོགས་ཐོགས་ཏེ་མངོན་སུམ་གྱིས་བསྐོར་བ་མཐོང་བ་མ་ཟད། ཏིང་ངེ་འཛིན་
གྱི་ཟེར་གྱིས་བཀུག ཐུགས་རྗེའི་ལྕགས་ཀྱུས་བཟུང་། དམ་ཚིག་ཕྱག་རྒྱས་
བཅིངས། ཏིང་འཛིན་ལྷ་སྔགས་ལྡན་པའི་འགུག་གཞུག་ཚར་གཅིག་གིས་མདུན་
གྱི་ཧོམ་ཁུང་ནང་དུ་བཀུགས་ཏེ། བཙན་བདུད་དེ་ཉིད་ལུས་ཆུང་ལ་ཉམ་ཐག་པ་
ཡན་ལག་ལྕགས་སྒྲོག་གིས་བསྡམས་པ། སྔོ་བ་ཧང་བ་སྐྱ་ལ་ཟག་པ་ཞིག་ཏུ་གྱུར་པ།
དེ་ནས་རྒྱལ་པོའི་ཞལ་ནས་ཁྱོད་སངས་རྒྱས་ཀྱི་བཀའ་ལ་མི་ཉན། གུ་རུའི་དམ་ལ་
མི་གནས། སེམས་ཅན་གྱི་སྲོག་གཅོད་མདོར་ན་དཀར་ཕྱོགས་དགེ་བའི་ལམ་
བཀག ནག་ཕྱོགས་ལོག་པར་ལྟ་བའི་གྲོགས་བྱེད། ང་མ་སང་གེ་སར་རྒྱལ་པོ་ལ་
533



གོ་ར་ཚྭ་རྫོང་།
དགྲ་རུ་འཛིན་པ་ཁྱོད་ཀྱིས་སྲོག་སྙིང་ཕུལ་དམ་ལ་གནས་ཚེ་གཏེར་གྱི་གཉེར་ཀ་་་་
ཞིག་གཏད། མ་བྱུང་ཚེ་ད་ལྟ་སྲོག་ལས་ཕྲལ་ཏེ། ངན་སོང་དུ་མི་བཏང་རེ་ |
གསུངས་པས། ཁོའི་སྐད་ཆུང་ལ་ཕྲ་བ་ཞིག་གིས། འོ་ན་སྐྱེས་མཆོག་སྤྲུལ་པའི་སྐུ། །
ཕྱི་ལྟར་ཁྲོ་བོ་རྟ་མཆོག་དཔལ། །ནང་ལྟར་གུ་རུ་སམྦྷ་ཝ། །སྔར་དུས་མ་མཇལ་ད་
རེས་མཇལ། །ད་རེས་མཇལ་བ་ངོ་མཚར་ཆེ། །བླ་མ་སངས་རྒྱས་ཡིན་པ་ངོ་མ་
ཤེས། །གདམས་ངག་བདུད་རྩི་ཡིན་པ་དོན་མ་རྟོགས། །བླ་མའི་སྐུ་ལ་ཅི་འགལ་
ཡང་། །སྙིང་རུས་པའི་སྟེང་ནས་མཐོལ་ལོ་བཤགས། །བདག་ཤི་ན་ལམ་སྟོན་མ་
ཞན་ཞུ། །གསོན་ཟེར་ན་ལྕགས་ཀྱུ་མ་བསྐོར་བར། །རྗེ་སྤྲུལ་པའི་སྐུ་ལ་གསོལ་བ་
འདེབས། །གསུང་གང་སྩལ་འགལ་མེད་དམ་ཚིག་སྲུངས། །ཞེས་ཟེར་ཏེ་གུས་
པའི་ཚུལ་གྱིས་མགོ་གུག་གུག་བྱེད་པར་གདའ། རྒྱལ་པོ་ནས་དམ་ཚིག་བསྒྲགས་ཏེ།
ཁ་ལ་དམ་ཆུ་བླུད་མགོ་ལ་རྡོ་རྗེ་བཞག་ནས་མཚན་ཡང་རྡོ་རྗེ་དྲག་རྩལ་གསོལ་ཏེ་་་་
འབྲས་མོ་ལྗོངས་ཀྱི་སྒོ་སྲུང་དུ་བསྐོས། དེ་ནས་ཏིང་འཛིན་ལས་གྲོལ་ཏེ་མི་རྟ་
གཉིས་རྫུ་འཕྲུལ་གྱིས་གངས་ཨ་ཡེར་ཤེལ་གུར་དཀར་མོའི་ཁོང་སེང་དུ་ཕེབས་ཏེ་་་་
གཟིགས་པས། བླ་སེང་གཡུ་ཡི་རལ་གཅིག་དེས། དྲི་ཚོར་བའི་རྐྱེན་གྱིས་ཡིད་མི་
བདེ་བར་གྱུར་ཏེ་སེང་ཚང་ཤེལ་གྱི་ཁོང་སེང་ནས་རལ་པ་གཟེངས་ཙམ་སྤར་མོ་་་་
བརྡར། མཆེ་བ་གདབ། རྣ་མཆོག་དཀྲུགས་ཏེ་འདུག་པའི་རྩལ་སྟོབས་ཀྱིས། །
གངས་དེར་ཡང་འུར་འུར་ཤིག་ཤིག་གི་སྒྲ་ཡིས་ཡིད་ལ་གཟན་པ་བཅས་བྱུང་བར།
རྒྱལ་པོ་ཆེན་པོས་ཡིད་ཀྱིས་ལྷ་ལ་ར་མདའ་སྦྲན་པའི་གླུ་འགགས་མེད་རྡོ་རྗེའི་རང་
སྒྲ་འདི་ལྟར་བཞེངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
གན ས་ཟངས་མདོག་དཔལ་གྱི་རི་བོ་ནས། །རྗེ་པདྨ་འབྱུང་གནས་ཁྲོས་པའི་སྐུ། །
534



བདུད་ཀྱི་བླ་གནས་དམ་ལ་བཏགས།
དབང་དྲག་རྩལ་ལ་གསོལ་བ་འདེབས། །དུས་གསུམ་སྒྲིབ་མེད་ཐུགས་རྗེས་
གཟིགས། །ས་འདི་སྲིད་པའི་གངས་རྒན་རྩེ། །གངས་ཨ་ཡེར་ཤེལ་གུར་དཀར་མོ་
ཟེར། །བླ་སེང་དཀར་མོའི་ཕ་ཡུལ་རེད། །དཀར་པོ་ཤེལ་གྱི་སྦས་ལུང་རེད། །གུ་
རུའི་གཏེར་གནས་དགུ་པ་རེད། །ང་འདྲ་ལྷ་མིན་འདྲེ་མིན་བུ། །གོང་མ་ལྷ་ཡི་
བང་མི་ལ། །གེ་སར་ནོར་བུ་དགྲ་འདུལ་ཟེར། །མ་ཐུབ་དགྲ་དེ་ཐུལ་དགོས་ཟེར།།
མ་འགྲན་བདུད་དེ་འགྲན་དགོས་ཟེར། །ཉིན་ལ་ཉི་མའི་ཚ་ཟེར་སྨན། །མཚན་
ལ་ཟླ་བའི་བསིལ་ངད་ལྡང་། །དཔའ་གང་ཆེའི་མི་དེ་ཐད་ལང་དགྲ། །དཔུང་སུ་
མང་བ་དེ་གླིང་གི་དགྲ། །གླིང་རྒྱལ་བློན་ཐོད་པའི་བསྐོས་པ་རེད། །ཡང་དག་
དོན་གྱི་འབྲས་བུ་ལ། །བྱང་ཡུལ་རྒྱལ་པོ་ཐོག་རྒྱལ་དེ། །མ་བཏུལ་འགྲོ་ལ་གནོད་
ཚབས་ཆེ། །ཐ་མ་གྲུ་གུའི་ཡུལ་དང་བསྡོངས། །འཛམ་གླིང་སུམ་གཉིས་འཇོམ་
པར་གསུང༌། །དོན་དེ་ཕྱིར་བླ་གནས་མ་ཐུལ་ན། །ཐུལ་རྒྱུ་མེད་པ་གོ་ར་རྒྱལ། །
བླ་སེང་གཡུ་ཡི་རལ་གཅིག་དེ། །ད་ལྟ་གངས་ཀྱི་ཁྲོད་ལ་ཡོད། །དངོས་ཡོད་
དངོས་མེད་གཉིས་ཀ་རེད། །གེ་སར་དཔའ་བོའི་དཔུང་རོགས་ལ། །ལྷ་གོང་མའི་
ཐུགས་དགོངས་མ་ཡེངས་དགོས། །དེ་བས་ལས་ལ་བསྐུལ་བའི་གྲོགས། །དར་
ཅིག་དགོངས་པ་ང་ལ་གསོན། །སྟེང་ཕྱོགས་ལྷ་ཡི་ཕོ་བྲང་ནས། །ལྷ་ཆེན་ཚངས་
པ་ཤེལ་འོད་འབར། །སྐུ་ལ་ཤེལ་གྱི་གོ་ཁྲབ་གསོལ། །ཕྱག་ན་མདུང་དར་དཀར་
པོ་བསྣམས། །ཆིབས་སུ་དུང་རྟ་དཀར་པོ་ཆིབས། །འཁོར་དུ་ལྷ་དམག་འབུམ་
གྱིས་བསྐོར། །མ་གཡེལ་རྒྱལ་པོའི་གྲོགས་ལ་བྱོན། །བླ་སེང་འདུལ་བའི་སྡོངས་
གྲོགས་མཛོད། །གངས་རི་ཆེན་པོའི་ཕོ་བྲང་ནས། །གཉན་ཆེན་ཟུར་ཕུང་ལྔ་པ་
དེ། །སྐུ་ལ་གསེར་གྱི་གོ་ཁྲབ་གསོལ། །ཕྱག་ན་མདུང་དར་དམར་པོ་བསྣམས། །
ཆིབས་སུ་རྟ་དཀར་གཡུ་རྔོག་ཆིབས། །འཁོར་དུ་གཉན་དམག་འབུམ་གྱིས་
535



གོ་ར་ཚྭ་རྫོང་།
བསྐོར། །མ་གཡེལ་རྒྱལ་པོའི་གྲོགས་ལ་བྱོན། །བླ་སེང་འདུལ་བའི་སྡོངས་གྲོགས་
མཛོད། །ཆུ་ཀླུང་རོལ་བའི་གཞལ་ཡས་ནས། །ཀླུ་རྒྱལ་སྦྲུལ་གྱི་གདེངས་ཀ་ཅན། །
སྐུ་ལ་གཡུ་ཡི་གོ་ཁྲབ་གསོལ། །ཕྱག་ན་རྒྱལ་མཚན་མདའ་གཞུ་འཛིན། །ཆིབས་
སུ་རྟ་སྔོན་རླུང་ལྡན་ཆིབས། །འཁོར་དུ་ཀླུ་དམག་འབུམ་བསྐོར། །མ་གཡེལ་རྒྱལ་
པོའི་གྲོགས་ལ་བྱོན། །བླ་གནས་འདུལ་བའི་གྲོགས་མཛོད། །དགྲ་ལྷའི་ཁྲ་ཚང་
གོང་མ་ནས། །མི་ལུས་ཁྱུང་གི་མགོ་བོ་ཅན། །ཕུ་བོ་དུང་ཆུང་དཀར་པོ་ལ། །
འཁོར་དུ་ཁྱུང་ཞོན་འབུམ་གྱིས་བསྐོར། །དེ་རིང་རྒྱལ་པོའི་གྲོགས་ལ་བྱོན། །དགྲ་
ལྷའི་ཁྲ་ཚང་བར་མ་ནས། །སྲིང་གཅིག་ཐེ་ལོ་འོད་འཕྲོ་དེ། །ཆིབས་སུ་བྱ་རྒོད་
དཀར་མོ་ཆིབས། །འཁོར་དུ་བྱ་ཞོན་འབུམ་གྱིས་བསྐོར། །དེ་རིང་རྒྱལ་པོའི་
གྲོགས་ལ་བྱོན། །དགྲ་ལྷའི་ཁྲ་ཚང་འོག་མ་ནས། །ནུ་བོ་ཀླུ་སྦྲུལ་འོད་ཆུང་དེ། །
སྦྲུལ་མགོ་ཅན་ལ་འབུམ་གྱིས་བསྐོར། །དེ་རིང་སྐྱེས་བུའི་གྲོགས། །བླ་གནས་
འདུལ་བའི་ཕྲིན་ལས་སྒྲུབས། །རི་དམར་དབང་ཞུའི་ཕོ་བྲང་ནས། །དགྲ་ལྷའི་
གཉན་སྟག་དམར་པོ་དེ། །མི་དམར་བསྭེ་ཡི་གོ་ཁྲབ་ཅན། །མདུང་དར་གཡས་
ལ་ཞགས་པ་གཡོན། །རྟ་དམར་བྱེ་རུའི་གདོང་ལྕགས་ཅན། །འཁོར་དུ་བཙན་
དམག་འབུམ་གྱིས་བསྐོར། །དེ་རིང་རྒྱལ་པོའི་གྲོགས་ལ་བྱོན། །བླ་གནས་འདུལ་
བའི་སྡོངས་གྲོགས་མཛོད། །བསིལ་བ་ཚལ་གྱི་དུར་ཁྲོད་ནས། །ཡེ་ཤེས་མགོན་པོ་
ལྕམ་དྲལ་དང་། །རི་རབ་ཆེན་པོའི་ཁོང་སེང་ནས། །གཟའ་མཆོག་རྒྱལ་པོ་ར་ཧུ་
ལ། །ཕ་བོང་ལོང་བུའི་ཕོ་བྲང་ནས། །དམ་ཅན་མགར་བ་དམར་ནག་དང༌། །
དཔེ་ཧར་ཙིའུ་མ་བེག་ཙེ་བཅས། །རྒྱལ་པོས་འབོད་པའི་དོན་ལ་བྱོན། །བཅོལ་
ལོ་བདག་གི་བསམ་པ་སྒྲུབས། །གངས་རི་ཤེལ་གྱི་ཕོ་བྲང་ནས། །ཚེ་རིང་མཆེད་
ལྔ་ལྷ་སྨན་བཅས། །དེ་རིང་རྒྱལ་པོའི་གྲོགས་ལ་བྱོན། །ཝེར་མ་སུམ་བརྒྱ་དྲུག་ཅུ་
536



བདུད་ཀྱི་བླ་གནས་དམ་ལ་བཏགས།
---
-
དང༌། །རྨ་རྒྱལ་ནགས་རྒྱལ་རྫ་རྒྱལ་སོགས། །དཀར་ཕྱོགས་སྐྱོང་བའི་གཞི་བདག་
དང༌། །སྲིད་པའི་ལྷ་རབས་མཆེད་དགུ་དང་། །རྗེ་ཡི་མགུལ་ལྷ་བཅུ་གསུམ་
དང་། །མགྲོན་ཡག་དར་མ་བཅུ་གཉིས་དང་། །གནམ་སྨན་དཀར་མོ་ཨ་ཕྱི་
བཅས། །སྐྱེས་བུའི་བཀའ་སྡོད་ཕོ་ཉ་རྣམས། །གནམ་ས་བར་སྣང་ཕྱོགས་བཅུ་
བཅས། །མ་ཤོར་གོང་མ་ལྷ་ཡིས་སྲུངས། །རྒྱལ་པོ་བསོད་པའི་ཤན་པ་ལ། །
དཔུང་རོགས་གོང་མ་ལྷ་ཡིས་མཛོད། །སྟེང་འོག་ཕྱོགས་དང་ཕྱོགས་མཚམས་
བཅས། །མ་ཤོར་རྒྱལ་ཆེན་སྡེ་བཞི་དང་། །ཕྱོགས་མཚམས་སྲུང་བའི་བརྟན་མ་
བཅས། །བསྒྲོད་ལམ་མེད་པར་སྲུང་སྐྱོབ་མཛོད། །མདའ་མོ་ཨོཾ་འགི་ལིང་དམར་
ལ། །གནམ་ལྕགས་ཐོག་གི་མདེའུ་སྒྲོན། །གཞུ་མོ་ཁམས་གསུམ་དགྲ་འདུལ་ལ། །
ཐབས་དང་ཤེས་རབ་བརྡ་ཡིས་སྤྲད། །ལུང་དང་རིགས་པས་ཚད་མར་འཛིན། །
སྟོབས་ཆེན་འབྱུང་འདུས་སེང་གི་ཁང་། །ཤ་ཁྲག་ལུས་ཀྱི་སྒྲོམ་བུ་ལ། །སེམས་
ཉིད་མ་དག་ནག་ཕྱོགས་རྟེན། །དུག་གསུམ་འབྲས་བུས་གནོད་པ་ཆེ། །མ་དག་
ལས་ངན་སྔོན་གྱི་འབྲས། །དག་པ་ཡེ་ཤེས་མདའ་མོ་འདིས། །གཟུགས་ཕུང་ལུས་
ཀྱི་ཁང་པ་ནས། །སྐུ་བཞི་རིག་པའི་མར་མེ་དེ། །སྙིང་རྗེའི་ངང་ནས་འདྲེན་པར་
བྱེད། །ཤ་ཁྲག་བདུད་བཞིའི་མགྲོན་ལ་སྟེར། །བུ་ལོན་ལན་ཆགས་བྱང་བར་
ཤོག །སྡིག་འབྲས་ཞི་ནས་དགེ་འབྲས་སྨིན། །མཐར་ཐུག་རྫོགས་སངས་རྒྱས་
པར་ཤོག །རིག་པ་ཡེ་ཤེས་སྐྱེ་མེད་ཨ
ཞེས་གསུངས་ཏེ་རེ་ཞིག་རིག་པའི་ངང་དུ་ས་ལེར་བཞག དེ་ནས་མདའ་དེ་
འཕངས་པས། བླ་སེང་དེའི་སྤྱི་བོར་འོད་དམར་པོ་ཞིག་གོར་གོར་འཕྲོ་བའི་
དབུས་ལ་ཐོག་ལྟར་བབས་པས་ཆུ་ཚོད་ཅུང་སྔ་བས་ཤི་མ་ཐུབ་པར་ངར་སྒྲ་བཅས་
གངས་ཟུར་དུ་མཆོངས་ནས་བྱུང་བར། ཁོ་སྟོབས་རྩལ་ཆེ་བ་དང་བླ་གནས་ཡིན་
537



གོ་ར་ཚྭ་རྫོང་།
-
-
-
-
གཤིས་རི་ངུར་ཆུ་མཚུར། རླུང་གཡོ་བ་སོགས་འབྱུང་བཞི་འཁྲུགས་ཤིང་གནམ་
ས་ཡོ་ལང་བརྡབ་སྟེ་བྱུང་བར་རྒྱལ་པོ་ཆེན་པོས་སྟོང་ཉིད་སྙིང་རྗེས་བྱམས་སེམས་་
ཀྱི་ཐུགས་རྒྱུད་བསྐུལ་ཏེ་དམིགས་པ་མཛད་བཞིན་སེ་གོལ་ཞིག་བརྡབ་པས་འབྱུང་
བཞི་ཞི་ནས་སོང་བ་དང་སེངྒེ་དེའི་སྤྲུལ་པའི་རྩོལ་བཅོམ་སྟེ་སྤྲུལ་བསྒྱུར་ཡང་མ་་་་
ཐུབ། བྲོས་བསམ་ཡང་ཕྱོགས་བཅུ་ལྷ་ཀླུའི་དམག་ཚོགས་དང་། དཔའ་བོ་
མཁའ་འགྲོ་རྣམས་ཀྱིས་བར་མཚམས་མེད་པར་བསྐོར་བར་གར་ཡང་བྲོས་ལོང་མ་
རྙེད་པར་ལུས་པ་དང༌། རྒྱལ་པོ་ཆེན་པོ་དེ་ཉིད་གོ་བཀྲག་འཇའ་འོད་སྤུངས་སེ་
ཁོའི་གདོང་དུ་ཆས་པར། ཁོས་དགྲ་དེ་འདི་ཡིན་བསམ་སྟེ་སྟེང་དུ་མཆོངས་བྱུང་
བར། རྒྱལ་པོ་ནས་རལ་གྲི་བཏབ་པ་ལན་མེད་དེ་ཤུབས་ནས་ཕྱུང་སྟེ་མེ་སྟག་
ཚུབས་སེ་གཡུག་པས་སྤྱི་བོར་ཐེབས་པས་མགོ་བོ་ཕྱེད་གཤག་བཏང་སྟེ། རྣམ་
ཤེས་དེ་ཤར་པོ་ཏ་ལར་མདའ་འཕངས་པ་ལྟར་དྲངས་པར་མཛད། སེང་དཀར་
གྱི་པགས་པ་ཡིད་བཞིན་ནོར་བུ་དང་། གཡུ་ཡི་རལ་གཅིག་སྙིང་ཤ་སྙིང་ཁྲག་
བཅས་བསྣམས་ནས་རྫུ་འཕྲུལ་གྱིས་ཕེབས་ཏེ། བྲག་དཀར་དུང་སེང་གནམ་དུ་
མཆོངས་འདྲའི་རྒྱབ་ལོགས། བྲག་སྣ་ཝ་གདོང་འདྲ་བའི་ཕུག་པ་ལ་གཏེར་དུ་
སྦས་ཏེ་གཏེ ར་བདག་དགེ་བསྙེན་མཁར་ནག་ལ་བཅོལ་ཞིང་ཡར་ཕེབས་ཏེ། །
གཡུ་མཚོ་གཏིང་མེད་ཀྱི་ཁ་ལ་ཕེབས་ནས། ལྷ་འབོད་བཅས་ལྷ་མདའ་གཞུ་རྒྱུད་
ལ་དྲངས་ཏེ་བརྒྱབ་པས་ཕ་བོང་དེ་ཁ་གཉིས་བྱས་པའི་ནང་ནས་ལྕགས་སྡིག་དེ་་་་
འབྲོང་ཤད་ཀྱི་ཆེ་ཆུང་ཙམ་བྱས་ཏེ་མིག་ཕོར་ཁ་ཙམ་ལ་རྭ་བཅོ་བརྒྱད་རྭ་བཅོ་་་་་
བརྒྱད་ཀྱི་རྩེ་ནས་མེ་གཡག་རྔ་ཙམ་རེ་དམར་ལྷབ་ལྷབ་ཀྱིས་འབར་ཏེ། དྲི་ངན་
པས་ས་ཕྱོགས་ཀུན་ཁྱབ་པ་དང་བཅས་གཡས་སྐོར་གྱིས་བྲོས་ཁུང་བཙལ་བས་ལྷ་་་
སྲུང་རྣམས་ཀྱིས་གར་ཡང་བྲོས་དབང་མ་བྱུང་བར་བཀག་པས། རྒྱལ་པོས་སྐུ་
538



བདུད་ཀྱི་བླ་གནས་དམ་ལ་བཏགས།
ཆེན་བྲག་རི་ཧབ་གཤག་དེ་བརྒྱབ་པས་མེ་སྟག་ཁྲ་ཚུབས་སེ་ཐུལ་བར་གདའ། དེ་
ནས་དུང་མཚོ་དཀར་ཆེན་འོད་འཕྲོ་ལ་ཕེབས་ཏེ་ཕ་བོང་དཀར་པོ་དེ་ལ་ཚངས་་་་
པའི་རྡོ་རྗེས་ག ཏུག་ག ཏུག་མ ཛད་པས་སྒོ་ཝར་གྱིས་ཕྱེས་པའི་ནང་རོལ་ནས། །
ཁྲབ་དཀར་དཀར་ཆེན་འོད་འཕྲོ། རྒྱུ་རིན་ཆེན་ནོར་གྱི་ཞབས་ལྕགས། རལ་གྲི་
གསེར་འོད་མེ་འབར། ལྷ་མདའ་ཁྲག་འཐུང་སྒོ་བཞི། ཆུ་ཤིང་ནག་པོའི་རྔ་ཡབ་
བཅས་ཕྲ་མེན་ལས་གྲུབ་པའི་སྒམ་ནས་སྤྱན་དྲངས་ཏེ་གཏེར་ཚབ་བཅས་སྨན་་་་་་
སྣས་བཀང་བའི་རྒྱུ་ཨིནྡྲ་ནཱི་ལ་ལས་གྲུབ་པའི་ཤེལ་བུམ་གྱིས་བཀང་སྟེ་བཞག དེ་
ནས་གཏེར་སྲུང་ལྟད་དཀར་འགྲོ་བཟང་མ་ནས་བུད་མེད་མཚར་སྡུག་འོད་ཆགས་
པ་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ་ཞིག་ཏུ་སྤྲུལ་ཏེ་འཁོར་དུ་མཆེད་ལྔ་་་
ལྷ་སྨན་འབུམ་ཕྲག་གིས་བསྐོར་བ་རྣམས་ཀྱིས་ཚོགས་ཀྱི་འཁོར་ལོ་རྒྱ་ཆེན་པོར་་་་་་
བ ཤམས་ཏེ་ལྷ་ཡི་ཞལ་ཟས་རོ་བརྒྱ་དང་ལྡན་པ་ཕུལ་ཏེ་གླུ་གར་ཚོགས་ཞུས་བཅས་
ངོ་མཚར་ཁོ་ནར་གྱུར་པ་ཕུལ་ཏེ་རིན་ཆེན་ཕ་ལམ་ལས་གྲུབ་པའི་གཡང་ཞལ་་་་་
དང༌། ཨིནྡྲ་ནི་ལ་ལས་གྲུབ་པའི་སྡེར་མ་བསྡུས་ཁེབས་བཅས་དང་། གཞན་ཡང་
ནོར་བུའི་རིགས་བསམ་གྱིས་མི་ཁྱབ་པ་ཕུལ་ཏེ་ཆིབས་ཀྱི་ཁ་ལོ་གླིང་སྒར་ལ་བསྒྱུར་
ཏེ་ཕེབས། ལྷ་གུར་དུ་གསེར་ཁྲི་རིན་ཆེན་དབང་རྒྱལ་གྱི་ཁར་ཚེས་བཅོ་ལྔའི་དུང་
ཟླ་ཤར་བ་ལྟར་བཞུགས། ཕྱི་ཉིན་གུར་དུ་དཔའ་རྟུལ་རྣམས་འདུས་ཏེ་རང་བབ་
ཀྱི་གདན་ལ་འཁོད། དེ་ནས་རྒྱལ་པོ་ཆེན་པོས་དཔའ་རྟུལ་རྣམས་ལ་གཏེར་ནས་
སྤྱན་དྲངས་པ་རྣམས་མཇལ་ཁ་གནང་ཞིང་དབུ་ཐོག་ཏུ་དབང་ལེན་མཛད་དོ། །
539



ལེའུ་བཅུ་གཉིས།
སྒོམ་ཆེན་གཉིས་ཀྱིས་མཐུ་སྔགས་བཏང་། །
ཞྭ་ནག་བླ་མ་བྲག་ལ་མནན། །
བྱང་བློན་སྟོང་སྟག་གཙོས་བྱས་པའི། །
དེ་དྲག་བློན་ཆེན་དགྲ་ལ་ཤོར། །
དེ་ནས་རལ་གྲི་གསེར་འོད་མེ་འབར་དེ་དགྲ་ལྷ་ལ་གནང་སྟེ་གཡུ་འབྲུག་་་་་
འདུལ་བྱེད་སྤྱང་ཀི་གསོད་པའི་ལག་ཆ་ཡིན་ལུགས་དང་། ལྷ་མདའ་གཡུ་ལྷ་ལ་
གནང་སྟེ་སྟོང་སྟག་སྙིང་ལ་གཟེར་དགོས་པའི་བཀའ་ཕབས། རིན་ཆེན་ནོར་གྱི་
ཞབས་ལྕགས་དང་འབྱུང་བ་ཆུ་ཤིང་ནག་པོའི་རྟ་ལྕག་བཅས་དཔའ་རྟུལ་དགུ་ལ་་་
གནང་སྟེ། འཆིང ས་བྱེད་གློག་གི་ཞགས་པའི་གདོང་ལེན་དགོས་ལུགས་སོགས་
གསུངས་ཏེ། གླིང་དཀར་ལྷ་མི་ཐམས་ཅད་བློ་བདེ་བའི་གོ་ཡུལ་བཅས་གནས།
ཉི་མ་དེ་ཡི་སྐབས་སུ་བླ་གནས་རྣམས་བཏུལ་བའི་རྐྱེན་གྱིས་བྱང་ཡུལ་དུ་སྔར་དང་
མི་འདྲ་བར་ལྟས་སྣ་ཚོགས་ཤར་ཞིང་རྒྱལ་བློན་རྣམས་ཀྱང་། ཡིད་ཐེ་ཚོམ་གྱིས་
མི་ཡག་པའི་གནད་ཤེས་ཀྱང་། དཔའ་སྟོབས་ཆེ་བའི་སྟབས་ཀྱིས་ཞེད་པའི་
ཉམས་སྣང་མེད་པར། གླིང་ལ་དེ་ལན་འཕྲོད་ནས་བྱང་ཡུལ་རྒྱལ་གཞིས་སྔར་
དང་མཉམ་པ་བྱུང་ན་རབ། མ་བྱུང་ཡང་ཤི་ཁ་མི་འགྱོད་པའི་རྟིང་མ་རེ་ལེན་
ཟེར་ཏེ། བློ་བདེ་བར་གནས་པ་ལས་གཞན་འདི་བྱ་འདི་བྱེད་ཀྱི་བློ་སྣ་མང་བ་ཅི་
ཡང་མེད་ཟེར་ཏེ་གནས། བློན་རྒན་དང༌། བྱང་བཟའ་ཆོས་ཀྱི་སྒྲོན་མ་བཅས་
ན ས་མགོ་སྒུར་བའི་གླུ་མང་དུ་ཞུས་ཀྱང་མ་གསན་པར་བྱ་བའི་ཡུལ་ལས་བྲལ།
540



ཞྭ་ནག་བླ་མ་བྲག་ལ་མནན།
ཨ་མྱེ་སྒོམ་པ་ཞྭ་ནག་ལ་མཐུ་དང་མཚོན་སྲུང་ཞུས་པས། ཨ་མྱེ་ནས་འོ་ན་མ་ངན་
ཇོ་རུ་ལ་མཐུ་དང་ནུས་པ་གཞན་ལས་མི་འདྲ་བས་ཞག་བདུན་གསུམ་ཉེར་གཅིག་་
ལ་མ་བསྒྲུབ་ན་རྟགས་ཐོན་པ་མི་འོང་བས་དེ་ལུགས་ཀྱི་སྲུང་བ་ཡང་བསྒྲུབ་དགོས་
པས་རྗེས་ནས་འབུལ་ཆོག་ཟེར་ཏེ་ཁོ་ལ་ཡང་སེང་ལྡེང་གི་ཕུར་བུ་ཞིག་སྤྲད་དེ་་་་
འདི་སྲུང་བའི་རྟེན་ཡིན་པས་ལུས་དང་མ་བྲལ་བར་གྱིས། གཞན་བཙོག་མནོལ་
མ་སོང་བར་གཡུལ་འགྲན་པའི་དུས་ཐོག་སྔོན་ནས་དམ་ཚིག་བསྡོམ་ལ་མི་འགལ་་་
བར་གལ་ཆེ། དེ་རྣམས་གོང་དུ་སྨྲས་པ་ལྟར་བྱུང་ན་མཚོན་གྱི་ཆར་པ་ཕབ་ཀྱང་
མི་འཇིགས་ཞེས་གནང་སྟེ་ཕོ་བྲང་ལ་འབྱོར། དེ་ནས་ཞག་འགའ་ལོང་བ་ན།
གླིང་གི་སྒོམ་ཆེན་གཉིས་ནས་ཉེར་དགུའི་ས་ཆུ་ལ་འགུག་པའི་དུས་སུ་སྒྲུབ་པའི་་་་
གཏོར་བཟློག་རྫོང་བའི་དུས་ལ་བབ་སྟེ། སྒ་སྡེ་ཁྲོ་རྒྱལ་གཉིས་ཀྱིས་ཞྭ་ནག་དང་
བེར་ནག་གསོལ་ཏེ། མི་ལྤགས་ཀྱི་གཡང་གཞི་སྤྲུག དར་ནག་གི་གཡབ་དར་
གཡབ། དྲི་ཆེན་གྱི་དུད་པ་བདུག་ཅིང་། ཤ་ཁྲག་གིས་བརྒྱན་པའི་གཏོར་མ་དེ་
ཉིད་མེ་སྟག་དང་། དུད་པ་ཕྱུར་ཕྱུར་འདུག་པ་ནས་ཐད་རེ་མེ་དམར་འུར་འུར་
འབར་བ་དེ་སྒ་སྡེའི་ལག་གཡོན་གྱིས་སེང་སྔོན་ལ་གཏད་དེ། གཡས་པས་དར་
ནག་གི་གཡབ་མོ་རྡེབ་པ་དང་། ཁྲོ་ཐུང་ནས་ཀྱང་ལག་གཡས་དར་ནག་གི་
གཡབ་མོ་ཕུར་བུའི་རྩེར་བསྐྱོན་པ་གདབ་ཅིང་། གཡོན་པ་དགྲ་བོ་བསད་པའི་
ཐོད་པའི་བྷནྡྷ་དུག་དང་ཐུན་སྣས་བཀང་པ་འཛིན་ཅིང་རལ་པའི་གསེབ་ནས་མེ་་་
ཏོག་གི་ཚྭ་ཚྭ་འཕྲོ་བ། སོར་མོའི་རྩེ་ནས་བསྐལ་པའི་སེར་སྤྲིན་འབེབ ས་པ་
འཇིགས་པའི་ཁྲོ་གཉེར་ཅན་ཁྲོ་བོའི་ཆས་ཀྱིས་ལེགས་པར་བརྒྱན་ཅིང་། རྔམ་
བརྗིད་ཁྲོས་པའི་ཁྲོ་གཉེར་གྱི་ལྟ་སྟངས་བཅས་བདེན་པ་བརྡར་ཞིང་འགུག་གཞུག་
བཅས་ཏེ། དྲག་བསྐུལ་གྱི་གླུ་འདི་ལྷན་གྱིས་བླངས་སོ། །
541



གོ་ར་ཚྭ་རྫོང་། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
མཁྱེན་པས་གཟིགས་དང་ཡེ་ཤེས་ལྷ། །ས་འདི་སེང་ཐང་བྱང་གི་ཡུལ། །ང་འདྲ་
འབྲུ་ཡུལ་ར་མའི་མཁར། །འབྲུ་ཕ་གཅིག་བུ་གསུམ་ཡོད་པའི་ནང་། །ཆེ་བ་སྒོ་
སྡེ་བེར་ནག་ཟེར། །གླུ་སྐྱོར་ཡ་དུག་གི་སྡོང་པོ་ལ། །སྟག་རོང་སྲིད་པའི་ཁྲོ་རྒྱལ་
ཟེར། །གླིང་གི་སྒོམ་ཆེན་མི་གསུམ་ཟེར། །བོད་ཀྱི་མཐུ་པ་མི་གསུམ་ཟེར། །སྐྱེས་
མཆོག་ནོར་བུ་དགྲ་འདུལ་གྱི། །དགུང་ལ་འཕུར་བའི་གཤོག་པ་ཡིན། །བར་སྣང་
འགྲིམ་པའི་གློག་ལྕེ་ཡིན། །ས་གཞི་བསྒྲོད་པའི་མཆེ་སྡེར་རེད། །དེ་ནས་འདིར་
འཚོགས་གླིང་གི་དཔུང་། །ཕ་རོལ་ངན་པའི་བསམ་སྦྱོར་མཁན། །ཨ་མྱེ་སྒོམ་པ་
ཞྭ་ནག་བུ། །ལྟ་ལོག་བོན་བློན་ཞང་གི་མིང་། །ད་ལྟ་སྒོམ་པའི་ཆས་གོས་ཅན། །
མུ་སྟེགས་ནག་པོའི་ལྟ་བ་ཅན། །སངས་རྒྱས་བསྟན་ལ་སྡང་སེམས་ཅན། །དོ་
དགོང་འདུལ་བའི་དུས་ལ་བབ། །གཏོར་ཟོར་མེ་ཆེན་འབར་བ་དེ། །དུས་མིན་
མ་ཤོར་རོང་གི་བློན། །དེ་ནས་གོང་མའི་ལྷ་སྲུང་རྣམས། །མ་གཡེལ་ཕོ་ཉའི་ལས་
ལ་ཆོས། །བསིལ་བ་ཚལ་གྱི་དུར་ཁྲོད་ནས། །ཡེ་ཤེས་མགོན་པོ་བེར་ནག་ཅན། །
མ་གཡེལ་བསྟན་དགྲའི་གཤེད་ལ་ཆོས། །ཧ་ཧར་རྒོད་པོའི་དུར་ཁྲོད་ནས། །
དཔལ་ལྡན་མགོན་པོ་ཕྱག་བཞི་པ། །སྡང་བའི་དགྲ་དཔུང་ཆམ་ལ་ཕབ། །གསོལ་
ལོ་མཆོད་དོ་གསེར་སྐྱེམས་བཞེས། །རླུང་ནག་འཚུབ་མའི་ཀློང་དཀྱིལ་ནས། །
དམ་ཅན་མགར་བ་དམར་ནག་གཉིས། །བཀའ་ཡི་གཏོར་མ་གསེར་སྐྱེམས་
བཞེས། །མ་ཐོགས་ཤ་རེ་དགྲ་ལ་ཆོས། །དུར་ཁྲོད་རོལ་པའི་གཞལ་ཡས་ནས། །
ཨེ་ཀ་གཡུ་ཡི་རལ་གཅིག་མ། །དཔལ་ལྡན་སྔགས་ཀྱི་སྲུང་མ་ཆེ། །གསོལ་ལོ་
མཆོད་དོ་འདོད་དོན་སྒྲུབས། །དམ་ཉམས་དགྲ་བོ་ཆམ་ལ་ཕོབ། །རི་རབ་ཆེན་
པོའི་ཁོང་སེང་ནས། །གཟའ་མཆོག་རྒྱལ་པོ་རཱ་ཧུ་ལ། །བཤོས་བུ་རཀྟ་ཕུད་
542



ཞྭ་ནག་བླ་མ་བྲག་ལ་མནན།
མཆོད་བཞེས། །བསྟན་དགྲ་འདུལ་བའི་ལས་ལ་ཆོས། །སྲོག་བདག་རྒྱལ་པོ་བེ་
ཧར་དང་། །གནོད་སྦྱིན་ཙིའུ་དམར་པོ་བཅས། །མཆོད་དོ་གཏོར་མ་གསེར་
སྐྱེམས་བཞེས། །ཆས་སོ་སྡང་བའི་དགྲ་ལ་ཆོས། །བསྐུལ་ལོ་ཐུགས་དམ་གནད་
ནས་བསྐུལ། །རྦད་དོ་སྡང་བའི་དགྲ་ལ་རྦད། །ས་འོག་རིམ་དགུའི་མར་ཞབས་
ནས། །གཤིན་རྗེ་ཀིང་ཀང་དམར་ནག་བཅས། །དགྲ་བོ་བསད་པའི་ཤ་ཁྲག་
དང་། །དབང་པོ་ལྔ་ཡི་མཆོད་པ་བཞེས། །སྟོན་དང་བསྟན་པའི་སྤྱི་དགྲ་སྒྲོལ། །
ཡི་དམ་རྟ་ཕག་ཡབ་ཡུམ་དང་། །རྡོ་རྗེ་ཕུར་པའི་ལྷ་ཚོགས་བཅས། །བསྐུལ་ལོ་
ཐུགས་དམ་གནད་ནས་བསྐུལ། །མཆོད་དོ་གཏོར་མ་སྐྱེམས་ཕུད་བཞེས། །དམ་
ལོག་བསྒྲལ་བའི་དུས་ལ་བབ། །རི་རབ་ཆེན་པོའི་ཕོ་བྲང་ནས། །དགྲ་ལྷའི་
གཉན་སྟག་དམར་པོ་དང༌། །ཚངས་པ་ལྷ་དང་གཉན་གྱི་རྒྱལ། །ཀླུ་རྒྱལ་སྦྲུལ་
མགོ་རྨ་རྒྱལ་བཅས། །ད་རེས་དགྲ་བོའི་སྟེང་དུ་ཆོས། །འབུལ་ལོ་གཏོར་མ་
གསེར་སྐྱེམས་བཞེས། །བསྐུལ་ལོ་ཐུགས་དམ་གནད་ནས་བསྐུལ། །རྦད་དོ་སྣང་
བའི་དགྲ་ལ་རྦད། །བཅོལ་ལོ་བདག་གིས་བསམ་པ་སྒྲུབས། །གངས་རི་ཆེན་པོའི་
ཕོ་བྲང་ནས། །ཚེ་རིང་མཆེད་ལྔ་གཡུ་སྒྲོན་བཅས། །མཆོད་དོ་གཏོར་མ་གསེར་
སྐྱེམས་བཞེས། །ཐད་དོ་སྡང་བའི་དགྲ་ལ་རྦད། །ཕུ་བོ་དུང་ཆུང་དཀར་པོ་དང༌།།
ནུ་བོ་ཀླུ་སྦྲུལ་འོད་ཆུང་དང་། །སྲིང་མོ་ཐེ་ལེ་འོད་འཕྲོ་དང་། །མགྲོན་ཡག་དར་
མ་བཅུ་གསུམ་དང༌། །སྐྱེས་བུའི་ལྷ་འཁོར་སུམ་བརྒྱ་དང༌། །ཡུལ་ལྷ་ཕོ་ལྷ་དགྲ་
ལྷ་བཅས། །མཆོད་དོ་གཏོར་མ་གསེར་སྐྱེམས་བཞེས། །བསྐུལ་ལོ་སྡང་བའི་དགྲ་
ལ་སྐུལ། །རྦད་དོ་དམ་ཉམས་དགྲ་ལ་རྦད། །བ སྒྲུབ་བོ་བདག་གི་བསམ་པ་
བསྒྲུབ། །ས་མཁར་ཡོང་ན་རྨང་ནས་བཤིག །དགྲ་བོ་རང་གཤེད་རང་ལ་འཁོར།།
དགྲ་བོ་རང་སྲོག་རང་གིས་ཆོད། །བསྐུལ་བའི་དུས་ལ་ཡུན་མ་རིང༌། །རྦད་པའི་
543



གོ་ར་ཚྭ་རྫོང་།
དུས་ལ་རྩལ་མ་ཞན། །བོན་བློན་སྤྲུལ་པ་ཞྭ་ནག་ཁོ། །སྔར་ཡང་སངས་རྒྱས་
བཀའ་ལས་འགལ། །གསང་སྔགས་ཆོས་ལ་ལྟ་བ་ལོག །ཁྲི་སྲོང་བཀའ་ལ་ལོག་
པར་བརྩི། །པདྨའི་གསུང་ལ་ཡང་ཡང་འགལ། །རྒྱལ་བསྟན་སྤྱི་ལ་གནོད་ཅིང་
འཚེ། །དམ་ཉམས་གླང་གི་རྗེས་སུ་འབྲང་། །ད་ལྟ་རྒྱལ་པོའི་གསུང་ལ་འགལ། །
མ་བཞག་གོང་མ་ལྷ་ཡི་ཚོགས། །དགྲ་མཁར་ཤིག་ལ་བསྟན་དགྲ་སྒྲོལ། །ས་ནག་
གད་པའི་འོག་ལ་སྙིབ། །མི་འདོད་ཁྲག་ནད་རྒྱུ་གཟེར་ཐོང་། །བསྐུལ་ལོ་འབོད་
དོ་ལྷ་ཡི་ཚོགས། །ཆོ་ཡ་ཆོ་ཡ་ད་ཐོངས་ཤིག ། །
ཅེས་འབོད་བསྐུལ་བདེན་བརྡར་བཅས་ཕྱག་གཡས་དར་ནག་གི་གཡབ་མོ་་་
གདབ་སྟེ་གཡོན་པས་བྷནྡྷ་བཏེགས་པ་དང་ཆབས་ཅིག་ཕྱིང་སྔོན་ནས་གཏོར་མ་་་
བཏང་བས་མེ་ལྕེ་བོང་བ་ཙམ་དང་བསྡེབས་ཏེ་འུར་འུར་ཤིག་ཤིག་གི་སྒྲ་དང་་་་་་
བཅས་དགྲ་ཕྱོགས་སུ་སོང་། རྒྱལ་བློན་རྣམས་ཐུགས་བདེ་བའི་གོ་ཡུལ་དང་
བཅས་སྒར་དུ་ཕེབས་ཏེ། སྒོམ་ཆེན་གཉིས་ལ་གསེར་ཊཾ་བརྒྱ་རེ་དང་མཛོད་དར་
བཅས་གནང་སྟེ་བཞུགས། དེའི་དུས་སུ། ཨ་མྱེ་སྒོམ་པ་ཞྭ་ནག་དེས་མུན་རུབ་ཀྱི་
དུས་སུ་གཏོར་ཟོར་རྫོང་རྩིས་ཀྱིས་བདུད་དགའ་རབ་དང་འབར་བ་བཅས་ལ་་་་་
གཏོར་བསྔོ་བྱེད་བཞིན་ཡོད་པར། ཅི་ཆ་མེད་པར་སྒྲ་ཆེན་པོ་ཞིག་ཐོས་པས་ཅི་
ཡིན་བསམ་ནས་བལྟས་པས། ཡི་དམ་མ་གཤིན་ཕུར་གསུམ་དང་། མ་གཟའ་
དམ་གསུམ་བཅས་ཀྱི་དམག་དཔུང་ས་གཞི་བར་སྣང་གང་བ་མཐོང་བས། མཐུ་
འགྱེད་བྱུང་བར་ཤེས་ཏེ་རྐེད་དུ་ཕུར་པ་ཞིག་ཡོད་པ་དེ་གླིང་ཕྱོགས་སུ་དམིགས་པ་
དང་བཅས་འཕངས་པ་དང་མཉམ། དེ་མ་ཐག་རྒྱབ་རི་བྲག་ནག་རྔམ་ཆེན་དེ་
ཉིལ་ཞིང་བླ་མ་དཔོན་གཡོག་རྣམས་སྙིབ་འོག་ཏུ་སོང་། ནམ་གྱི་ཕྱེད་ཆར་གླིང་
སྒར་དུ་སྒྲ་ཆེན་པོ་ཞིག་བྱུང་བ། ཅི་ཡིན་བསམས་ཏེ་བལྟས་པས་དགྲ་ཕྱོགས་ནས་
544



ཞྭ་ནག་བླ་མ་བྲག་ལ་མནན།
མེ་ཆེན་པོ་ཞིག་ཡོང་བ་མཐོང་སྟེ་ཞུས་པས། རྒྱལ་པོ་ཆེན་པོས་སྲུང་འཁོར་སྒོམ་
ཏེ་ཕྱག་སྡིགས་མཛུབ་གཏད་པས་མདུན་གྱི་སེང་རི་ངང་མའི་བྲག་ལ་བབས་པས་་་
རི་ཉིལ་བ་ཙམ་ལས་གླིང་སྒར་ལ་ཅི་ཡང་མ་ཐུབ། དེའི་ཕྱི་ཉིན་གླིང་དཔུང་དུ་
ཁྲག་ནད་རྒྱུ་གཟེར་ལྟ་བུའི་རིམས་ནད་བྱུང་བ་དང༌། རྟ་དྲེལ་ལ་འཐིང་ལྷད་
བཅས་ནད་རིམས་མི་འདྲ་བ་ཅུང་བྱུང་བ་ལས་སྐྱོན་ཆེར་མ་བྱུང་། གླིང་ནས་
བྱད་ཁ་ཡིན་པར་མཁྱེན་ཏེ་སྒོམ་ཆེན་གསུམ་ནས་བཟློག་བསྒྲུབ་རྐྱེན་སེལ་གནང་་་་
བས་མི་ཕྱུགས་ནད་རིགས་རྣམས་ཞི་ཞིང་ཡིད་ཆེས་པའི་སྒོ་ནས་སྒོམ་ཆེན་གསུམ་་་
ལ་བྱ་དགའ་དང་བཀུར་བསྟི་བྱས་ཤིང་བཞུགས། དེ་ནས་ཞག་འགའི་མཚམས་
སུ་གླིང་རྒྱལ་བློན་རྣམས་ལས་གུར་ལ་འཛོམས་ཏེ། རྒྱལ་པོ་ཆེན་པོ་ཉིད་གསེར་ཁྲི་
རིན་ཆེན་དབང་རྒྱལ་གྱི་སྟེང་དུ་ཚེས་བཅོ་ལྔའི་དུང་ཟླ་ཤར་བ་ལྟར་མཛད་དེ་རྒྱལ་
པོ་རོལ་པའི་སྟབས་ཀྱིས་བཞུགས། གཡས་སུ་དུང་ཁྲི་དཀར་མོའི་ཡང་གོང་དུ་
རྒྱལ་སྲས་དགྲ་ལྷ་རྩེ་རྒྱལ་དེ་གངས་སེང་གཡུ་རལ་རྒྱས་པ་ལྟ་བུར་བཞུགས།
གཡོན་དངུལ་ཁྲིའི་སྟེང་དུ་ལྷ་རྒོད་འབུམ་ལུ་དེ་རྒྱ་སྟག་འཛུམ་དྲུག་རྒྱས་པ་ལྟ་བུ་་་
ཞིག་མཛད་དེ་བཞུགས། གཞན་ཡང་དཔོན་རྒྱུད་དཔའ་རྟུལ་ཚང་མ་འོས་བསྟུན་
རང་བབ་ཀྱི་གདན་ལ་བཞུགས་ནས་ཇ་ཆང་ལ་ལོངས་སྤྱོད་ཅིང་བྱུས་ཕྱི་ནང་གི་་་་་
གསུང་གླེང་ཞིབ་པར་གནང་སྟེ་བཞུགས་པའི་དུས་སུ། གཡོན་གྲལ་ཙནྡ་གྱི་ཤིང་
ཁྲིའི་ཡང་སྟེང་ནས་ཨ་ཁུ་སྤྱི་དཔོན་རྒྱལ་པོ་དེ། རྒས་སོ་མེད་འགྲམ་ཤ་སྟོང་པ་ལ།
གཏམ་བཤད་འདོད་ཨོག་དམར་སྐྱེབ་སྐྱེབ། ཞལ་སོ་མེད་སྐྱི་མོའི་སྤ་ཁུག་ནས། །
ལྕེ་དམར་མོའི་འདྲེ་ལོག་ཤིག་ཤིག སྤྱན་སྔོན་པོ་བཻཌཱུརྱའི་རང་མདོག་ལ། དུང་
དཀར་མོའི་རྫི་མ་ཁྱུག་ཁྱུག །རྐེན་དམར་པོ་ཟངས་ཀྱི་སྤར་བུ་ལ། གསུང་ཡིག་
དྲུག་དུང་ཕྱུར་འགྲུབ་པའི་རྟགས་སུ་ཚེམས་ཕྲེང་ངང་ཁྲིག་གེར། མུ་མེན་ཤེལ་
545



གོ་ར་ཚྭ་རྫོང་།
དཀར་གྱི་ཕྲེང་བ་ལ། སེར་པོ་གསེར་གྱི་དུང་རྟ་ལ་ཁམ་པ་དངུལ་གྱི་བཅུ་ཤད་
ཞུགས་ཏེ་དར་དམར་ལེ་བརྒན་གྱིས་སྤྱན་བྱིལ་བྱིལ་ལན་གསུམ་ཙམ་མཛད་དེ།
མགྲིན་པ་བསྟོད་ཅིང་གྲེ་བསྲང་དང་བཅས་ཏེ། ད་འོ་ན་གླིང་དཀར་རྒྱལ་བློན་
རྣམས། །ཐུགས་མ་ཡེངས་སྙན་གྱི་དབང་པོ་དེ། །དལ་ཅིག་ཨ་ཁུའི་གླུ་ལ་གསོན། །
ཞེས་ངག་རྟ་དལ་བ་རིང་མོ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་འགྲོ་བའི་མགོན་པོ་འོད་དཔག་མེད། །སྐུ་དམར་གསལ་ཆོས་གོས་རྣམ་
གསུམ་གསོལ། །ཐུགས་བྱམས་པས་འགྲོ་བའི་དཔལ་དུ་ཤར། །མི་བདག་དང་
འགྲོ་བ་མ་ལུས་པ། །མགོན་ཁྱོད་ཀྱི་འཁོར་གྱི་ཐོག་མ་ལ། །ལུས་འཕོས་མ་ཐག་
ཏུ་མེ་ཏོག་དབུས། །བརྫུས་སྐྱེས་འགྲོ་བའི་དོན་བྱེད་ཤོག །དཔལ་བསམ་ཡས་
ལྷུན་གྲུབ་ཕོ་བྲང་ནས། །རྗེ་མཚོ་སྐྱེས་པདྨ་ཀ་ར་དང་། །མཁན་བོ་དྷི་ས་ཏྭཱ་ཁྲི་
སྲོང་རྗེ། །དཔལ་མཁས་པ་བཻ་རོ་རྗེ་འབངས་རྣམས། །ཐུགས་མ་ཡེངས་རིགས་
དྲུག་འགྲོ་ལ་གཟིགས། །དུས་མཐའ་དམག་བཟློག་པར་བྱིན་གྱིས་རློབས། །ས་
འདི་བྱང་ཡུལ་སྐྱིད་པའི་གནས། །པདྨའི་གཏེར་གནས་གཞན་མཚུངས་བྲལ། །
བྱང་ཡུལ་འབྲས་མོའི་ལུང་ལག་རེད། །ང་འདྲ་སྨར་ཁམས་གླིང་གི་ཡུལ། །ཁྲ་ཕུ་
ཉི་མའི་འཁོར་འདས་ནས། །ཁྲ་མཁར་ཕྱུག་མོའི་ནང་རོལ་ནས། །མི་རབས་
གསུམ་གྱི་མི་རྒན་ཡིན། །ལྷ་རབས་གསུམ་གྱི་ལྷ་རྒན་ཡིན། །སྲིད་པ་ཆགས་པའི་
གངས་རྒན་ཡིན། །ཉོན་མོངས་མཐོང་བའི་སྡུག་རྒན་ཡིན། །སྐྱིད་སྡུག་སྲིད་པའི་
འཁོར་ལོ་ལ། །རྟག་པར་འཛིན་རྒྱུ་ག་ལ་ཡོད། །ཁྲི་རིན་ཆེན་འབར་བའི་ཡང་
སྟེང་ནས། །མི་དབང་རྒྱལ་པོ་གེ་སར་དང༌། །དུང་ཁྲི་དངུལ་ཁྲིའི་ཡང་སྟེང་ནས།།
ལྷ་སྲས་མཆེད་གཉིས་དབུ་བཞུགས་དང༌། །སྟག་གདན་གཟིག་གདན་ཡང་གོང་
546



ཞྭ་ནག་བླ་མ་བྲག་ལ་མནན།
ནས། །དགྲ་འདུལ་དཔའ་རྟུལ་བརྒྱད་ཅུ་བཅས། །མ་ཡེངས་སྙན་གྱི་དབང་པོ་
གཏོད། །ད་ལོ་བྱང་གླིང་གཡུལ་འགྲན་འདི། །དཔྱད་ན་སེམས་ཅན་གཞན་དོན་
རེད། །ཡིན་དོན་རྩ་བ་བཤད་པས་ན། །ནག་པོ་བདུད་དང་སེར་པོ་ཧོར། །བོད་
ཀྱི་རྫོང་ཆེན་བཅོ་བརྒྱད་དེ། །བུད་རིགས་མི་འདྲ་བཅོ་བརྒྱད་བཟུང་། །མདོར་
ན་དཀར་ཕྱོགས་བསྟན་པའི་དགྲ། །སྔོན་གྱི་དམ་ཚིག་ཉམས་པའི་རྐྱེན། །སོ་སོའི་
སྨོན་ལམ་མཐུ་སྟོབས་ཀྱིས། །ལུང་པ་རེ་ལ་བདུད་སྤྲུལ་རེ། །དེ་དང་དེ་མཚུངས་
བློན་འབངས་བཅས། །དུག་གིས་ཁྱབ་བཞིན་གནས་པ་རྣམས། །འདི་མུས་ངང་
ལ་བཞག་པས་ན། །ཐ་མ་འཛམ་གླིང་ཁྱབ་ནས་ཀྱང་། །དཀར་པོ་དགེ་བའི་ཆོས་
རྣམས་འཇོམས། །ནག་པོ་སྡིག་པའི་ཁ་གཡང་དར། །འགྲོ་རྣམས་མི་བདེ་སྡུག་ལ་
སྦྱར། །ལས་སུ་དམག་དང་མཚོན་ལ་སྦྱང་། །ཟས་སུ་ཤ་ཁྲག་འཚོ་བ་བྱེད། །
ཕན་ཚུན་གནོད་པའི་ལས་ལ་འབད། །བདེ་འགྲོ་ཟེར་བ་མིང་མེད་འགྲོ། །ཆོས་
མེད་མུན་པའི་གླིང་དུ་ཆགས། །ཆོས་བྱེད་ནམ་ལངས་སྐར་ལྟར་ཡལ། །དེ་རྐྱེན་
སངས་རྒྱས་འདུ་ར་ནས། །བཀའ་ལ་རྦད་པའི་ཆོས་སྐྱོང་དང༌། །ལས་ལ་འགྱེད་
པའི་ཕོ་ཉ་དེ། །འཛམ་གླིང་གེ་སར་རྒྱལ་པོ་དང་། །དཔའ་རྟུལ་གྲུབ་ཆེན་བརྒྱད་
ཅུ་བཅས། །གོང་མ་ལྷ་ཡིས་བསྐོས་ལེ་རེད། །དགྲ་རེ་འདུལ་ཞིང་གཏེར་རེ་ལེན། །
ཆོས་མེད་བདུད་ལུང་རེ་རེ་ལ། །དམ་པ་ཆོས་ཀྱི་སྒྲོན་མེ་སྦར། །དཀར་པོའི་ལས་
འབད་སྡིག་ལ་འཛེམ། །ཆོས་ཀྱི་ལུང་པ་དཀར་པོ་མཛད། །གཏེར་འགྱེད་འཛམ་
གླིང་ཡོང་ལ་བཏང་། །ཕྱི་རབས་ཟད་མེད་དབུལ་བ་སེལ། །སྒོ་གསུམ་མི་དགེའི་ ་
ལས་ཀུན་སྤང་། །ཆོས་མཛད་གོང་མའི་དབུ་འཕང་བསྟོད། །བོད་ཁམས་བདེ་
བའི་གནས་ལ་སྐྱེལ། །སྐལ་མེད་ལས་ངན་དམ་ལ་བཏགས། །རིགས་ལྔའི་ཞིང་ལ་ །
བདེ་བར་བཀོད། །དེ་གེ་སར་རྒྱལ་པོའི་ལས་བསྐོས་རེད། །འདི་ལོ་བྱང་ཡུལ་ ་
547



གོ་ར་ཚྭ་རྫོང༌།
འཁྲུག་སློང་འདི། །རྐྱེན་དེ་ཁྲོ་ལུ་རྒྱལ་པོས་བསླངས། །ལུང་དེ་ནེ་ནེས་རྗེ་ལ་
བསྟན། །དཔུང་དེ་རྒྱལ་ཁབ་བཅུ་ནས་བསྡུས། །དགྲ་དེ་དཔའ་རྟུལ་ཕུ་ནུས་
འདུལ། །ལམ་དེ་རྩ་རླུང་རྟ་ཕོས་བཏོད། །བླ་གནས་ཇོ་རུ་རྒྱལ་པོས་འདུལ། །
དཔུང་དེ་རྒྱལ་པོ་གེ་སར་འཛིན། །དགྲ་འདུལ་རྟིང་མ་མིག་གི་རྒྱན། །ཕྱི་རབས་
འགྲོ་བའི་དཔལ་དུ་ཤར། །དེ་ཚོ་ཡིན་ལུགས་འདྲ་མ་རེད། །ཡང་དག་དོན་ལ་
འབེབས་ཙ་ན། །དེ་སྔོན་ཉི་མ་ཕན་ཆད་ལ། །རྒོད་རྒོད་གླིང་གིས་མ་བྱས་མེད། །
སྟོང་ཁྲི་ཡ་མེད་མགོ་བྱས་པའི། །རྒོད་པོ་དེ་ཙམ་དམར་བསད་བཏང་། །དགུ་
འབུམ་བདུན་ཁྲི་བསད་བཟུང་བྱས། །རབ་སོའི་རྫོང་གཉིས་མེ་ལ་བརྒྱབ། །ནང་
ཡོད་རྒོད་པོའི་མགོ་ལག་བླངས། །རྒྱལ་བློན་འཕྲོས་ལུས་རྫོང་ལ་བྲོས། །དེ་བྱས་
གྲགས་པ་གླིང་གིས་བྱས། །གོང་མ་ལྷ་ཡི་ཐུགས་རྗེ་དང་། །རྒྱལ་པོའི་སྟོབས་དང་
རྫུ་འཕྲུལ་བཅས། །དཔའ་རྟུལ་དཔུང་རྟགས་བཞག་ནས་བྱུང་། །ད་ནི་འདི་མུས་
བཞུགས་རྒྱུ་མེད། །སྟོབས་ཆེན་བྱང་ཡུལ་ཁྲི་བཙན་རྒྱལ། །ཐོག་རི་གཡུ་འབྲུག་
སྟོང་སྟག་གསུམ། །དགྲ་མཇུག་རྩ་བ་ཕུང་དང་གཅིག །བཅུད་གཡང་མགོ་བྱས་
གཏེར་གྱི་གྲངས། །མ་ཐོགས་ཕབ་པའི་དུས་ཚོད་ལ། །འདི་འདྲའི་ངང་ལ་ཅི་ལ་
བཞུགས། །གླིང་སྒར་ཕྱོགས་གཉིས་འབུམ་དམག་དེས། །ཕོ་བྲང་ཕྱོགས་གཉིས་
ལམ་པོ་བཀག །རྟིང་མ་གླིང་གིས་བླངས་ན་བསམ། །ད་དུང་ཞེ་བརྙས་ཕོད་ས་
མེད། །བྱང་གི་གོ་རའི་གནམ་རྫོང་དེ། །ཕྱི་སྲ་བརྟན་རྡོ་རྗེའི་བྲག་རི་ལ། །ནང་
མི་འཇིགས་ཁྲོ་ཡི་སྦུ་གུ་ཡོད། །སྲ་བརྟན་ལྕགས་ཀྱི་ཀ་བ་ཡོད། །མཛེས་མོ་ཤེལ་
གྱི་རབ་གསལ་ཡོད། །འཕྱོར་མོ་གཡུ་ཡི་པ་ཏྲ་ཡོད། །མཛེས་མོ་བྱེ་རུའི་ཟེའུ་འབྲུ་
ཡོད། །ཕྱི་མི་ཤིགས་རྡོ་རྗེའི་ལྕགས་རི་ཡོད། །དེས་མི་ཚད་ལྕགས་ཀྱི་ཡང་ར་ཡོད།།
རྒྱ་མཚོ་ཆུ་ཡིས་བསྐོར་ནས་ཡོད། །ནང་ཆུ་གནས་རྣམ་པ་སྣ་ཚོགས་ཡོད། །རབ་
548



ཞྭ་ནག་བླ་མ་བྲག་ལ་མནན།
མེད་ཧུབ་ཀྱི་རང་བཞིན་ཡིན། །ཕྱོགས་བཞིར་གནམ་གྱི་ཟམ་པ་ཡོད། །འགྲོ་ན་
འཕྲུལ་གྱི་འཁོར་ལོས་འགྲོ། །ལམ་དེ་ནས་བསྒྲོད་པ་ཤིན་ཏུ་དཀའ། །བྱང་བདུད་
ཤ་བའི་ཕ་མཁར་ཡིན། །ནུབ་བདུད་ཨ་ཆུང་ཕ་མཁར་དེ། །བདུད་མཁར་ཅོག་
མོ་དགུ་རྩིག་ཟེར། །རྒྱ་གར་བོད་ཡུལ་ས་མཚམས་སུ། །ག་ཤི་སྟག་རྫོང་རག་མ་
ནས། །ནུབ་ཀྱི་བདུད་ལུང་ནག་པོའི་ནང༌། །ལ་དགུ་ལྡན་པའི་ཀློང་དཀྱིལ་ན། །
འགག་དོག་མོ་བྱིས་ཆུང་མིད་པའི་གོང་། །ཡུལ་ཆེན་རྒུ་ཛ་ཞེས་པའི་གནས། །
བདུད་མཚོ་མེར་བའི་མཚོ་འགྲམ་ན། །བདུད་ལུང་འཇིགས་པའི་ས་ཕྱོགས་སུ། །
ཆས་གོས་ལྭ་བའི་ལྡེང་གོས་ལ། །སྦྲུལ་ནག་གཅུས་དགུ་བརྒྱབ་པའི་ས། །དེ་ཨ་
ཆུང་བདུད་པོའི་ཕ་མཁར་ཡིན། །མི་ཆུང་བདུད་པོའི་ཕ་མཁར་དེ། །ལྷོ་རོང་
མུན་པའི་ས་ཆ་ན། །དུག་ཆུའི་རྦ་རླབས་ཕྱུར་ས་ན། །དུག་ཤིང་མུན་པ་འཐིབ་
ས་ན། །བདུད་མཁར་སྟོང་རི་གནམ་རྫོང་ཟེར། །མི་མིན་བདུད་ཀྱི་ས་ཆ་ན། །
ཆས་མེད་གཅེར་བུ་སྟོད་ལྷོ་ཅན། །དུག་མདའ་གསོར་ལ་རི་དྭགས་བཞིན། །ཟས་
མེད་འཚོ་བ་ཤིང་གི་འབྲས། །སྐོམ་དུ་རྫ་ཆབ་སིལ་མ་འཐུང་། །ལས་སུ་མི་
དགེའི་སྡིག་ལ་སྤྱོད། །མི་ཆུང་ཀེ་རུའི་ཕ་མཁར་རེད། །བདུད་པོ་ཀླུ་བཙན་རྒྱལ་
པོ་ལ། །བདུད་མཁར་ལྕགས་ར་དགུ་རྩིག་ཟེར། །མུན་པ་ནག་པོའི་མར་ཞབས་
ལ། །སྐར་མ་བདུན་གྱི་འོག་རོལ་དུ། །གོ་ར་བདུད་ཀྱི་ཕོ་བྲང་ན། །ནམ་ར་
དབུགས་ཀྱི་ཕོ་ཉའི་བར། །ཡུལ་ལ་དངོས་ཡོད་དངོས་མེད་གཉིས། །སྐྲ་ལ་ངོ་ཡ་
ངོ་མེད་གཉིས། །ཁམས་གསུམ་གསོད་པའི་བདུད་རྒན་གནས། །ཀླུ་བཙན་
དཔོན་གྱི་ཕ་མཁར་རེད། །བདུད་བཞིའི་རྫོང་གི་ཡང་བཅུད་ཡིན། །ཅི་མ་ཡིན་
ལ་མི་འཇིགས་ཀྱང་། །བདེར་གཤེགས་གོང་མའི་སྨོན་ལམ་དང་། །གོང་མ་ལྷ་ཡི་
ལུང་བསྟན་གཉིས། །གེ་སར་རྒྱལ་པོའི་རྫུ་འཕྲུལ་གསུམ། །དཔའ་རྟུལ་ཕུ་ནུའི་
549



གོ་ར་ཚྭ་རྫོང་།
སྟོབས་རྩལ་བཞི། །དྲང་སྲོང་ལྷ་ཡི་བདེན་མཐུ་ལྔ། །འཇིགས་པ་མི་དགོས་བསམ་
པ་འགྲུབ། །གཞེས་གནངས་གཟའ་སྐར་དགེ་བའི་དུས། །འབུམ་དམག་རུ་སྣེ་
དྲངས་ན་བསམ། །དེ་དགོངས་དགྲ་འདུལ་ཆས་ལུགས་དང༌། །དཔུང་དང་རུ་
བགོས་བྱེད་ལུགས་བཅས། །དཔའ་རྟུལ་ཕུ་ནུས་མདུན་གྲོས་མཛོད། །གྲོས་དོན་
རྩ་བའི་མདོར་བསྡུས་ཤིག །བཀའ་བློན་གཉིས་ནས་གླུ་ཞིག་ཐོངས། །འདིར་
ཚོགས་རྒྱལ་བློན་ཐུགས་ལ་ཞོག །
ཅེས་ལྡོང་རྗེ་སྤྱི་དཔོན་ནས་གླུ་དེ་ལྟར་བླངས་པས་ཐམས་ཅད་ནས་འོ་་་་་
རང་ཡིན་ཞེས་མགྲིན་གཅིག་བྱུང༌། དེ་ནས་རྒྱལ་བློན་ཆེ་མགོ་རྣམས་ནས་དགྲ་
ཕར་འདུལ་གྱི་རྟིང་མ་གཅོད་ལུགས་ཀྱི་གྲོས་མང་པོ་མཛད་མཐར་བཀའ་བློན་་་་་་
འདན་མ་ནས་ད་འོ་ན་གྲོས་ཀྱི་ཡང་སྙིང་གི་གླུ་ཞིག་ཤན་པ་རང་ནས་ཐོངས་་་་་་
གསུངས་པ་དང༌། དེ་ནས་བཀའ་བློན་ཆེན་པོ་སྡིག་གཅོད་ཤན་པ་དེས། ཧོར་ཞྭ་
དཀར་མོ་རུ་རིང་ལ། མི་ཁྲག་འཐོར་བའི་ཇ་ལ་བརྒྱབ། པདྨ་རཱ་གའི་ཏོག་ཅིག་
བཙུགས། མདོངས་ལྡན་རྨ་བྱའི་སྒྲོ་ཞིག་བཙུགས། ཧོར་གོས་སེང་འབྲུག་ཁ་སྤྲོད་
ལ། །བལ་སྲམ་ཁྲ་བོས་མཐའ་རྒྱན་བྱས། །འབུ་རས་དཀར་པོའི་དོར་མ་ལ། །ལ་
ར་དམར་པོའི་སྒང་རྒྱན་སྤྲས། །རྒྱ་ལྷམ་ཆུ་རྩི་ནག་པོ་ལ། །སྟོང་སྐུད་ཁྲ་བོས་ཉ་
ཆིངས་བྱས། །དུ་ར་གཡུ་འབྲུག་ཁ་སྤྲོད་ཀྱི། །བར་ཤིང་ཆུ་ཤིང་ནག་པོ་བྱས། །
སེར་པོ་གསེར་གྱི་ཨ་ལོང་ལ། །དྲུག་དཀར་གཡུ་ཡིས་མཛེས་རྒྱན་བྱས། །སྟག་
རལ་སྦྲུལ་ནག་འཁྱུག་ཡག་ལ། །གཟི་བྱུར་གྲྭ་འུས་མཛེས་རྒྱན་བྱས། །སྟོང་སྐུད་
དམར་པོའི་ཛར་ལོ་བརྒྱབ། །འབྲོང་སུམ་གྲུས་ལྤགས་པའི་དུད་ཁུག་ནས། །ཟིང་
ཐ་དམར་པོ་མགྱོགས་འཐེན་བྱས། །སྤྱན་མིག་དམར་པོ་ཁྲག་འདྲ་བྱས། །བྱི་རུ་
དམར་པོ་ར་འདྲ་བྱས། །མཆེ་བ་རྣོན་པོ་གླག་འདྲ་བྱས་ཏེ། །ཟིང་ཐ་དམར་མོའི་
550



ཞྭ་ནག་བླ་མ་བྲག་ལ་མནན།
མེ་ལ་བསྐྱོན་ཏེ། །དུད་པ་གཡག་གི་རྔ་མ་ཙམ་འཚུབ་སྟེ་རྔུབ་རིང་ལྷོ་སྤྲིན་ཕྱུར་
ཕྱུར། །རྡུབ་ཐུང་སྤྲིན་དཀར་ལང་ལང་བྱས་ར་ཚག་ལྕོག་རྩེའི་སྟེང་དུ་བརྡབ་སྟེ།
འཇིགས་པའི་གཟི་བརྗིད་བརྒྱད་ལྡན་གྱི། རྔམ་པའི་གད་རྒྱང་གི་འབྲས་རིང་ཆུ་
བོ་དལ་འབབ་ཀྱི་ངག་རྟ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །གླུ་
མཆོད་གཅིག་བསྟོད་གཉིས་ཧོར་གྱི་ལྷ། །དཀར་ནག་ཁྲ་གསུམ་བསྟེན་པའི་
མགོན། །སྡིག་སྤྱོད་ཤན་པའི་གླུ་སྣ་དྲོངས། །ལྕོག་ལ་ཐེལ་མོ་རྐང་གཅིག་བཅས། །
བསྟེན་པའི་དུས་ལ་རྒྱང་མ་རིང་། །འབོད་པའི་དུས་སུ་རྩལ་མ་ཞན། །གར་སོང་
ས་ལ་སྡོངས་གྲོགས་མཛོད། །ཅི་བསམ་ལས་ལ་བྱ་ར་གྱིས། །ས་འདི་སེང་ཐང་
ཕྱུག་མོ་ཟེར། །གླིང་དཀར་འབུམ་དམག་གཞི་དཀྱིལ་རེད། །ང་འདྲ་ཨ་ཆེན་ཧོར་
ཡུལ་ནས། །ཕུ་ལུང་རྡོ་རྗེའི་བྲག་ཐོག་ནས། །མཛོ་མོ་རུ་རྫོང་མཁར་ནང་ནས། །
སྡིག་པ་ར་ཙའི་བུ་རྒྱུད་ལ། །ཆགས་ཆེན་ཤན་པ་རྒྱལ་པོ་ཟེར། །ཚེ་སྟོད་སྡིག་
པའི་བྱ་བ་བྱས། །གུར་དཀར་རྒྱལ་པོའི་བློན་པོ་བྱས། །གནམ་ལ་འཕུར་བའི་
ཁྱུང་ཆེན་ཕྱིན། །གཤོག་ཐོགས་བསད་པ་རྩིས་ལས་འདས། །རི་ལ་གནས་པའི་
དར་སེང་ཕྱིན། །སྡེར་ཐོགས་བསད་བསད་བརྗོད་ལས་འདས། །བར་ལ་གནས་
པའི་འབྲོང་བུ་སོགས། །རི་དྭགས་གཡུང་དག་བསམ་ལས་འདས། །ཐད་ལང་
དགྲ་བོ་ཡན་ཆོད་ལ། །རྒྱལ་ཁབ་མང་པོ་ཡུ་མེད་བྱས། །ཐ་མ་གླིང་ལ་ཕྱིན་ནས་
བཟུང་། །རྒྱལ་པོ་གེ་སར་ཞལ་རས་མཇལ། །དམ་པ་ཆོས་ཀྱི་སྒྲ་ཡང་ཐོས། །
དགེ་བ་སྡིག་པའི་ལམ་ངོ་ཤེས། །མི་རྟག་བྱ་བ་ཁོང་དུ་ཆུད། །སྡིག་སྤང་དགེ་
སྒྲུབ་གནད་ལ་ཟབ། །རྒྱལ་པོའི་བཀའ་དེ་སྤྱི་བོར་ཁུར། །ཤི་ཡང་འགྲོ་བའི་དོན་
ལ་བརྩོན། །སྡིག་ཅན་ཐར་ལམ་ཐོབ་པས་ན། །ཤན་པ་དམྱལ་བ་ལྷུང་ཡང་
551



གོ་ར་ཚྭ་རྫོང་།
བཟོད། །དཔའ་རྟུལ་བསྒྲལ་བའི་ཕོ་ཉ་དང༌། །གེ་སར་འདྲེན་པའི་བླ་མ་གཉིས། །
གདམས་ངག་མཁའ་འགྲོའི་ཁ་རླངས་གསུམ། །ཐུགས་རྗེའི་རྩལ་ལྡན་མདའ་མོ་
དེ། །གར་ཐེབས་བདེ་འགྲོའི་གནས་ལ་འདྲེན། །དེ་ཚོ་ཨ་མཚར་གནས་ལུགས་
རེད། །ཡང་དག་དོན་ལ་འབེབས་ཙ་ན། །བྱང་ཡུལ་རྒྱལ་པོ་གོ་ར་རྒྱལ། །འདི་
ལོ་འདུལ་བའི་དུས་བབ་རེད། །དེ་སྔོན་ཉི་མའི་ཕན་ཆད་ལ། །རྒོད་བསམ་གླིང་
ལ་འགྲན་ཡ་བཟུང༌། །དཔའ་རྟུལ་དེ་ཙམ་མཚོན་ལ་དྲངས། །དམག་མང་བྱེ་
ཐང་ཆུ་ལ་བཏབ། །རྒོད་རྒོད་འགའ་རེ་བྱས་ནས་བྱུང་། །ཡིན་བསམ་སྣང་བའི་
ཟུར་ལ་མེད། །གཡུ་འབྲུག་སྔོན་མོའི་ཁ་རྩ་ནས། །སྦྲང་ཆུང་ཟེར་གླུ་ཡིད་རེ་སྐྱོ། །
སྦྲང་རྩི་བ སོག་པའི་རང་སྣང་རེད། །དེ་ལ་གཡུ་འབྲུག་མི་ཞན་ཀྱང་། །གྲང་རླུང་
སེར་བུའི་མི་འཇིག་རྒྱུ། །ནམ་ཟླ་དུས་ཀྱི་འགྱུར་ལྡོག་རེད། །ལྷ་བྱ་ཁུ་བྱུག་ཁ་རྩ་
ནས། །ཅོག་ཆུང་དྲུག་འགྱུར་ངོ་རེ་ཚ། །གཡུ་སྒོང་བ སོག་པའི་རང་སྣང་རེད། །
དེ་ལ་བྱ་རྒྱལ་མི་ཆགས་ཀྱང་། །ལྕགས་ཁྲ་སྔོན་མོ་མི་འཇིག་རྒྱུ། །ལས་ཀྱིས་
བསྐོས་པའི་ལྟོ་སྐལ་རེད། །དགྲ་འདུལ་རྒྱལ་པོའི་ཁ་རྩ་ནས། །བྱང་རྗེ་རྒོད་
མདོག་ཤ་རེ་ཚ། །སེམས་གཞི་ལོག་པའི་རང་སྣང་རེད། །རྒྱུ་ལ་རྒྱལ་བློན་མི་
ཆགས་ཀྱང་། །གཡུལ་འགྲན་གཏེར་རྫོང་མི་འབེབས་རྒྱུ། །ལྷ་བདུད་གཉིས་ཀྱི་
གདུལ་ཞིང་རེད། །དེ་ཨི་རེད་རྒྱལ་བློན་དཔུང་དམག་རྣམས། །དམར་ཡག་སྟག་
གི་ཁ་རྩ་ལ། །དང་པོའི་དུས་ནས་མ་བཅར་དགོས། །བཅར་ན་ཕྱི་འགྱེད་ཅི་ལ་
བྱེད། །འཛུམ་དྲུག་མ་བླངས་ས་མདའ་མིན། །ཁོ་མོ་འབྲོང་གི་རྭ་གདོང་ལ། །
དང་པོའི་དུས་ནས་མ་བཅར་དགོས། །བཅར་ནས་ཕྱི་འགྱེད་ཅི་ལ་བྱེད། །རུ་
ཐུར་མ་བླང་སྐྱེན་པོ་མིན། །གོ་ར་རྒྱལ་ལ་མ་འགྲན་དགོས། །འགྲན་ནས་ཕྱི་དལ་
ཅི་ལ་བྱེད། །དགྲ་མགོ་མ་བླངས་གླིང་དཀར་མིན། །སང་ཉིན་ལྷ་ཉི་དཀར་པོ་ལ།།
552



ཞུ་ནག་བླ་མ་བྲག་ལ་མནན།
རྒྱལ་བློན་གསུང་བཞིན་འབུམ་དམག་འདྲེན། །བྱང་རྫོང་གནམ་རུ་ཁྲི་རྫོང་དེ། །
ཕ་སྤྱི་དཔོན་གསུང་བཞིན་སྲ་བརྟན་ཆེ། །འཇོམས་ཞིག་བྱེད་པ་དཀའ་ན་ཡང་། །
ཐབས་ཀྱིས་རྒྱ་མཚོ་མ་དཀྲུག་ན། །ཀོ་བས་གྲུ་བོ་ཅི་ལ་བརྒལ། །རྟ་བདུན་ཤིང་
རྟས་མ་དྲངས་ན། །ནམ་མཁའི་གོ་ལ་ཅི་ལ་བརྒལ། །བཟང་དྲུག་སྨན་པས་མ་
བསྡུས་ན། །སྒྱུ་ལུས་ན་ཚ་ཅི་ཡིས་འཇོམས། །ཕོ་བྲང་གླིང་གིས་མ་བསྐོར་ན། །
རྫོང་ཆུང་གཏོར་ཐབས་ག་ན་ཡོད། །ལེ་ཞིག་ཡོད་ན་ཐབས་ཤིག་ཡོད། །སྤང་
ཞིག་ཡོད་ན་འབྲུ་ཞིག་སྨིན། །བསམ་པ་འགྲུབ་པ་ལག་པའི་མཐིལ། །ང་རང་
ཤན་པའི་བསམ་ཚོད་ལ། །ཕྱོགས་བཞིར་གླིང་གིས་བསྐོར་བས་ན། །འགྲོ་བའི་
ལམ་དང་སྡང་པའི་གནས། །ཅི་བྱེད་བྱང་མིར་མི་དབང་བས། །སྟོབས་ཆེན་གོ་
ར་ཁྲི་བཙན་དང་། །ངར་རྒོད་ཐོག་རི་དཔའ་བོའི་དཔུང་། །སྔར་མ་ཁུང་བཟུང་
མི་བྱེད་བསམ། །རྒྱལ་ཕམ་གང་དང་ཅི་བྱུང་ཡང་། །གླིང་དཔུང་མི་དཀྲུག་མི་
སྡོད་བསམ། །བྱང་ཡུལ་དཔའ་རྩལ་ཆེ་ན་ཡང་། །ཡང་དག་རྒྱལ་བློན་གསུམ་ལ་
ཐུག །མི་གསུམ་ལུས་ན་བྱུས་ཟིན་རེད། །མི་གསུམ་ཐུབ་ན་བྱུས་ཐུབ་རེད། །དེ་
ལ་གླིང་དཀར་ཞེད་དོན་མེད། །དེ་སྔོན་ཀླུ་བཙན་གུར་དཀར་དང་། །ས་དམ་
ཤིང་ཁྲི་རྒྱལ་ཁབ་བཅུ། །དཔའ་རྩལ་རྫུ་འཕྲུལ་ཅི་ཆེ་རྣམས། །རྒྱལ་པོའི་དྲིན་
གྱིས་མགོ་འཕྲུ་བླངས། །གོ་ར་ངར་ཡང་ཨའུ་ཙི། །རྒྱལ་པོའི་ཕྱོགས་ཀྱི་འབུམ་
དམག་དེ། །ཤར་ལྷོ་གཉིས་ལ་སྒར་པ་འདེབས། །ཆེ་རྒྱུད་ཆུང་རྒྱུད་སྟག་རོང་
བཅས། །ལྷོ་ཕྱོགས་ལུང་ཤམ་བྲག་དཀར་གཤམ། །འབུམ་སྒར་ཁྲ་མོ་ཐོབ་ལ་
ཤོག །འདན་མ་འབྲིང་རྒྱུད་བྱེ་རི་དང༌། །སོག་སྟོད་སྨད་གཉིས་བཅས་འབུམ་
དམག་དེ། །དཀྱིལ་ཤོད་ན་དམར་དགུ་སྦྲེལ་ལ། །མཚོ་ལ་ཁ་ཆར་བབས་འདྲ་
གྱིས། །འབུམ་དམག་སྒར་པ་ཐོབ་ལ་ཤོག །ལྷ་སྲས་དགྲ་ལྷའི་འབུམ་སྒར་དེས། །
553



གོ་ར་ཚྭ་རྫོང་།
ནུབ་བྱང་གཉིས་ཀྱི་སྒར་པ་ཟུངས། །འཇང་མོན་གཉིས་དང་ཤམ་མཐུད་བཅས། །
མཚར་དམར་སུམ་མདོའི་བྱང་ངོས་སུ། །སྤང་ལ་མེ་ཏོག་འཁྲུངས་འདྲ་གྱིས། །
ཧོར་བདུད་དར་ཡུལ་ཤམ་མཐུད་བཅས། །ནུབ་ཀྱི་གླང་དམར་སུམ་མདོ་ལ། །
འབུམ་སྒར་ཁྲ་མོ་ཐོབ་ལ་ཤོག །སང་ཉིན་གཟའ་སྐར་འཕྲོད་སྦྱོར་ལ། །མི་སྡོད་
འབུམ་དམག་གཤར་ནས་འགྲོ། །རུ་འདྲེན་འདན་མ་ཤན་པ་འགྲོ། །མགྱོགས་
པའི་རྟ་དེ་ཆག་གིས་སྦྱང་། །སྲ་མོའི་ཁྲབ་ཀྱི་རྒྱུན་ཐག་བསྡམ། །མཛེས་མོ་རྨོག་
གི་འདབ་ར་ཕུབ། །རྣོན་པོ་མཚོན་ལ་ངར་ཆུ་ལུད། །ཁྲ་རིང་མདུང་ལ་སོ་ཁ་
ལོངས། །ཉག་ཕྲན་མདའ་ལ་དུག་ཆུ་ལུད། །མཆོག་དཀར་གཞུ་ལ་ར་ལྕགས་སྤྲོད།
སྟོབ ས་ཆེན་དཔུང་ལ་ཡང་རྩལ་སྦྱོང་། །འགྲོ་ཟེར་ན་སྐྱ་རིང་གྲུ་གུ་སྦྲེལ། །རྒྱུག་
ཟེར་ན་རླུང་ལ་བང་རྩལ་འགྲན། །འཕངས་ཟེར་ན་བྲག་དཀར་ཕྱེ་མར་གཏོར། །
གཡུག་ཟེར་ན་ཤ་དམར་ཐང་ལ་བཀྲམ། །བྱང་གོ་རའི་ཁྲི་བཙན་མ་དགོས་པར། །
དགྲ་འཆི་བདག་བྱུང་ཡང་ཕྱི་ནུར་སྤང་། །བུ་དཔའ་གསར་སྟག་གི་གོ་ཁྲབ་ཅན། །
སྡང་དགྲ་བོའི་གདོང་ལ་ཅི་ལ་གབ། །ད་མི་སྡོད་གླིང་དམག་མཁར་ལ་ཆས། །
རྫོང་བུམ་ཆུང་ཨ་ལོང་བཞིན་དུ་བསྐོར། །ནང་ཡོད་རྒྱལ་བློན་མགོ་སྐྱེ་ཕྲལ། །སེ་
རོང་ལྕགས་དང་ས་ལེ་ཧཱུཾ། །རིན་ཆེན་ཨིནྡྲ་མུ་ཏིག་དང༌། །ཤེལ་དང་བཅུད་
གཡང་གཏེར་གྱི་རིགས། །མི་འགྱུང་རྫོང་རྣམས་འབེབས་རྒྱུ་བྱེད། །ད་བབ་རྒྱལ་
པོའི་གཏེར་བྱོན་ལ། །མགར་མཁས་པའི་ལག་ནས་མ་བརྡུང་ལེའི། །རལ་གྲི་
གསེར་འོད་མེ་འབར་དེ། །ལྷ་སྲས་དགྲ་ལྷའི་ཕྱག་ལ་ཞོག །གོང་མ་ལྷ་ཡི་སྨོན་
ཚིག་བཅས། །དགོས་པའི་དུས་ལ་བབ་ལེ་བསམ། །ལྷ་མདའ་ཁྲག་འཐུང་སྒོ་བཞི་
དེ། །དཔའ་བོ་གཡུ་ལྷའི་ཕྱག་ལ་ཞོག །དོང་པ་དམར་པོའི་བཅུད་ལ་བཞུགས། །
དུས་བབ་དགྲ་ལ་མ་བཟུར་དགོས། །རྒྱུ་རིན་ཆེན་ནོར་གྱི་ཞབས་ལྕགས་དགུ། །
554



ཞྭ་ནག་བླ་མ་བྲག་ལ་མནན།
ཆུ་ཤིང་ནག་པོའི་ཕུར་བུ་དགུ། །དཔའ་རྟུལ་དགུ་ལ་གནང་རྒྱུ་གྱིས། །འཆིང་
བྱེད་གློག་གི་ཞགས་པ་དེ། །འཕངས་ཟེར་ན་གདོང་ལེན་མ་འཁྱུག་དགོས། །
གཞན་ཡང་མཚོན་དང་དུག་གི་རིགས། །འགོག་པའི་སྲུང་བ་རྗེས་ནས་གནང་། །
དང་པོ་འདན་མའི་ལས་དམག་གཤོར། །འཕྲུ་སྔོན་རྒྱ་མཚོ་ཕྱུར་ཕྱུར་གྱིས། །ཆུ་
བོ་ཡེ་ལ་སྒྲོ་ལྟར་དྲིས། །ལུང་ཤམ་རྒྱུད་ན ས་ག ཤོར་ལ་ཤོག །དེ་ནས་རིམ་བཞིན་
གཡས་རུ་གཡོན། །རྒྱབ་དཔུང་བཅས་པ་སྒྲིག་ཁྲིམས་བསྟུན། །གོ་ཡིག་ཁྲ་མོའི་
ནང་འཁོད་ལྟར། །དགུང་ནས་གཡུ་འབྲུག་འཕྱོ་འདྲ་གྱིས། །དགྲ་བྲག་དཀར་མ་
བཞག་ཕ་ཡི་བུ། །ལྷ་སྲས་དགྲ་ལྷའི་འབུམ་སྒར་ནས། །དང་པོ་ཤན་པའི་ལས་
དམག་འདྲེན། །འཕྲུ་དམར་མེ་ལྕེ་འབར་འདྲ་གྱིས། །རབ་སོ་གོང་མའི་ཆུ་བོ་
བརྒལ། །ཀྱི་ཤོད་རྒྱུད་ནས་འབུམ་དམག་དྲོངས། །དེ་ནས་རིམ་བཞིན་དམག་
ཁྲིམས་ལྟར། །མེ་ལྕེ་མཆེད་མཆེད་མ་བྱས་ན། །དཔའ་བོ་བཏགས་པ་དོན་རེ་
ཆུང་། །བྱང་ཡུལ་རྗེ་བློན་བྱུང་བའི་དུས། །རྟིང་མ་མ་ཞན་དཔའ་རྟུལ་རྣམས། །
ཞེས་ཤན་པས་གླུ་དེ་ལྟར་བཏང་བ་དང་། ཐམས་ཅད་ནས་དེ་ལྟར་བྱེད་རྒྱུ་
ཁས་ལེན་མཛད་བཞིན་ལོངས་སྤྱོད་དུ་མ་ལ་རོལ་རྩེད་གནང་ཞིང་དགོང་ཆེན་བྱ་་་
ཡི་དུས་སུ་ལྷ་སྲས་དཔོན་བློན་རྣམས་ཁྲ་དཔུང་དཔུང་འོད་ལམ་ལམ་བཅས་མི་་་་་
བཀྲག་རྟ་བཀྲག་གིས་རྐྱང་མོའི་དར་ཐང་གི་གླིང་སྒར་དུ་ཕེབས་ཏེ་བྱུས་དོན་གྱི་་་་
བཀའ་གྲོས་ཡང་ཡང་གནང་སྟེ་བཞུགས།
ཉི་མ་དེའི་ཕྱི་ཉིན་རུ་གཉིས་དེ་ནམ་གསལ་བ་དང་། མེ་འབུད་རྟ་དྲེལ་སྒ་
ཚག་བྱས་ཏེ། རྔ་བརྡ་བྱུང་བ་དང་ཚིམ་པའི་བཟའ་བཏུང་བྱས་ནས་རྟ་ལ་འཇུས་
ཏེ་ཁྲིག་གེར་བསྡད། དམག་དུང་གི་བརྡ་བྱུང་བ་ན། དང་པོ་ཚ་ཞང་འདན་མའི་
ལས་དམག་དེ་འཕྲུ་སྔོན་ཅན་གྱིས་ས་གཞི་ཁེངས་ལེ་ཞིག་བྱས་ཏེ། རྒྱ་མཚོ་རྡོལ་
555



གོ་ར་ཚྭ་རྫོང་།
བ་ལྟར་སྔོ་ཆེམ་ཆེམ་གྱིས་གཤར་ཞིང༌། རུ་སྔོན་དུ་ཚ་ཞང་འདན་མ་བྱང་ཁྲ་དེ་
འཕྲུ་སྔོན་པོ་དགུང་ལ་རེག་པ་ཞིག་བཙུག་སྟེ་འདོ་བ་དངོས་གྲུབ་མདངས་ལྡན་ལ་་
ཞོན་ཏེ་གོ་སྔོན་པོ་དགུ་ཡིས་བསྐོར་ཞིང་གཡུ་འབྲུག་དགུང་ནས་འཕྱོ་བ་ལྟར་་་་་
མདའ་རྒྱང་ཙམ་ནས་མི་མིན་ཀླུ་བདུད་ཁྲོས་པ་ལྟར་ཆས། དེའི་རྗེས་སུ་གཡས་རུ་
ཆེ་རྒྱུད་དང་ཨ་གྲག་གི་ལས་དམག་དེ་ངང་པ་མཚོ་ལ་འཕྱོ་བ་ལྟར་གཤར་བ་ན། །
གསེར་པའི་ཉི་མ་འབུམ་ཐུབ་དང་ཨ་གྲག་ཉི་མ་གྲགས་པ་གཉིས་གོ་སེར་པོ་དགུ་་་
ཡིས་བསྐོར་ཏེ་ཆས། དེ་རྗེས་བར་གླིང་འོམ་བུ་དང་སོག་པོ་གཉིས་ཀྱི་དམག་དེ་
དྲངས་ཤིང་འཇང་སྲས་དང་སྟག་དམར་སྟོབས་ཆེན་གཉིས་ཀྱིས་རུ་སྣ་དྲངས་ཏེ་་་
གཤར། དེ་རྗེས་སྨད་གླིང་རྨུ་སྤྱང་དང་འབྲུ་དམག་བཅས་གཤར་ཏེ། རིན་ཆེན་
དར་ལུ་དང་སྒ་སྡེ་གཉིས་ཀྱིས་དམག་སྣ་དྲངས། དེ་ནས་རྒྱལ་པོ་ཆེན་པོ་སྐུ་
འཁོར་རྣམས་ཕེབས་ཏེ་རུ་སྣ་བྱེར་བློན་ཆོས་འགྲུབ། སྟོབས་རྒྱལ་རིན་ཆེན་
གྲགས་པ། ཕྱིང་སྔོན། སྲོ་མ། མི་ཆུང་། ཨ་ཁུ་བཅས་ཆིབས་ཐོག་ལ་བུད་ཅིང་
ཕེབས་ཏེ་ལྟ་བ་མིག་གིས་མི་བཟོད་བསམ་པ་བརྗོད་ཀྱིས་མི་ལང་བ་ཞིག་བྱས་ཏེ་་་
རབ་སྨན་ཁྱུང་རབ་ནས་བྱང་ཆུ་བརྒལ་ཏེ་ན་རེ་ལམ་མེར་གཤར། ཡང་དེ་དང་
དུས་མཚུངས་རྒྱལ་སྲས་དགྲ་ལྷའི་འབུམ་སྒར་དེ་ཡང་ནམ་མ་གསལ་གོང་ནས་རྔ་་་
བརྡ་བྱུང་བ་དང༌། མེ་འབུད་རྟ་དྲེལ་སྒ་ཚག་བྱས། རྔ་སྒྲ་གཉིས་པ་ལ་ཚིམ་པའི་
བཟའ་བཏུང་བྱས་གུར་རྣམས་བསྡུས་ཏེ་རྟ་ལ་འཇུས་ནས་ཁྲིག་གེར་ཡོད་པ་ན། །
དམག་དུང་གི་བརྡ་བྱུང་བ་དང་ཨ་ཆེན་ཧོར་གྱི་ལས་དམག་འཕྲུ་དམར་ཅན་གྱིས་་
ས་གཞི་ཁེངས་ལེ་ཞིག་བྱས་ཏེ་ནགས་རི་ལ་མེ་ལྕེ་མཆེད་པ་ལྟར་དམར་སྤུང་སྤུང་་་་
གིས་གཤར་བའི་རུ་སྔོན་དུ་དཔའ་བཟང་ཤན་པ་རྒྱལ་པོ་དེ་རྔ་འཕྲུ་དམར་པོ་་་་་་
དགུང་ལ་རེག་པ་ཞིག་བཙུགས་ཏེ་གོ་དམར་པོ་དགུ་ཡིས་བསྐོར་ཞིང་མདའ་རྒྱང་་་་
556



ཞྭ་ནག་བླ་མ་བྲག་ལ་མནན།
1
，
1
གང་ཙམ་ན་སྔོན་དུ་ཆས་ཤིང་རུ་སྣ་དྲངས། རུ་མཇུག་རྫོགས་པ་དང་། གཡས་
རུ་འཇང་དང་སོག་སྨད་བཅས་ཀྱིས་དམག་དེ་ལྷོ་སྤྲིན་འཁྲིགས་པ་ལྟར་ཆས་པའི་་་
རུ་སྔོན་དུ་འཇང་ཕྲུག་གཡུ་ལྷ་ཐོག་འགྱུར་དེ་གོ་སྔོན་པོ་དགུ་ཡིས་བསྐོར་ཏེ་འདོ་་་
བ་གནམ་ཡག་སྔོན་པོའི་གོང་དུ་བུད་ཅིང་མི་ཕོ་སྔོན་པོ་ནམ་མཁའི་མདོག་རྟ་ཕོ་་་་
སྔོན་པོ་ཁུ་བྱུག་མདོག་མི་མིན་ལྷ་ཡི་བུ་ལྷ་མ་ཡིན་གྱི་གཡུལ་ལ་ཆས་པ་ལྟར་ཆས་ཏེ།
དེ་མཚུངས་གླང་ཆེན་ནམ་མཁའི་ཐོག་བཟུང་དེ་གོ་སེར་པོ་དགུ་ཡིས་བསྐོར་ཏེ་རུ་་
སྣ་དྲངས། དེ་གཤམ་གཡོན་རུ་མོན་དང་། རྨི་ལིའི་དམག་དེ་རུ་དཀར་དམར་ས་
གཞིའི་རྩི་ཐོག་བཀྲག་པ་ལྟ་བུ་ཞིག་བྱས་ཏེ་གཤར། རུ་སྔོན་དུ་དུང་སྐྱོང་སྟག་ལྷ་
ཁྲི་དཀར་དེ་གོ་དཀར་པོ་དགུ་ཡིས་བསྐོར་ཏེ་ཚངས་པ་ལམ་ལ་ཆས་པ་ལྟ་བུ་བྱས་་་
ཏེ་རུ་སྣ་དྲངས་པ་དང་མཉམ་དུ་རོང་རྨི་ལིའི་དཔོན་པོ་བྲག་བཙན་དེ་གོ་དམར་་་་་
པོ་དགུ་ཡིས་བསྐོར་ཏེ་མཉམ་དུ་ཆས། དེ་ཡི་གཤམ་དུ་བདུད་དམག་དང་སྟག་
གཟིག་གི་ལས་དམག་དེ་སྲོད་ལ་མུན་པ་རུབ་པ་ལྟར་ག ཤར་བའི་རུ་སྣེ་དཔའ་མོ་་་
ཨ་སྟག་ཀླུ་མོ་དེ་བདུད་མོ་ཁྲོས་པའི་ཆ་བྱད་ཅན་དུ་གོ་ནག་པོ་དགུ་ཡིས་བསྐོར་ཏེ་་
མདའ་རྒྱང་གང་ཙམ་སྔོན་དུ་ཆས་པ་དང་མཉམ་དུ། སྟག་གཟིག་ཞལ་དཀར་
ལྡན་པ་དེ་གོ་དཀར་པོ་དགུ་ཡིས་བསྐོར་ཏེ་ཆས། དེའི་མཚམས་སུ་ལྷ་སྲས་དགྲ་
ལྷ་རྩེ་རྒྱལ་དེ་དུང་སེང་གངས་ཟུར་ནས་འགྲིམ་པ་བཞིན་ཆིབས་བྱ་རྟ་རླུང་གཤོག་་
ལ་རིན་ཆེན་གྱི་སྒ་ཆས་སྤྲས་པའི་གོང་དུ་བུད་དེ་ཕེབས་པའི་རུ་སྔོན་དུ། བཀའ་
ཡི་བློན་པོ་ཆེན་པོ་དཔའ་ལ་མི་སྤྱང་དཀར་པོ་དེ་མདའ་རྒྱང་གང་ཙམ་སྔོན་དུ་་་་་
ཆས་ཤིང་། རབ་སྟོད་སྟག་མོ་སུམ་མདོ་ནས་ཆུ་རབ་བཅད་དེ་མཚལ་དམར་ལུང་
གསུམ་གྱི་ལམ་སོ་བཟུར་སྟེ་གཤར། དེའི་དུས་སུ་བྱང་གོ་ར་རྒྱལ་བློན་རྣམས་ཕོ་
བྲང་གནམ་རྫོང་ཕྱུག་མོ་ལ་བཞུགས་ཤིང་ཡོད་པར་གླིང་དམག་རུ་གཉིས་གཤར་་་
557



----
གོ་ར་ཚྭ་རྫོང་།
བའི་རུ་སྣེ་རྡོལ་བ་སོ་པ་རྣམས་ཀྱིས་མཐོང་སྟེ་ཕོ་བྲང་ལ་ལོ་རྒྱུས་ཞུས་པས། རྒྱལ་
བློན་རྣམས་ཉམས་སྣང་མེད་པར་རྫོང་གི་ཕྱོགས་བཞི་དཔུང་དམག་དང་དཔའ་་་་
བོས་བཟུང་ནས་ཡོད་ཅིང་། ཕོ་བྲང་བཙན་པས་གླིང་གིས་མི་འཇིགས་པར་
སེམས་ཤིང་བཞུགས། ས་འཕྲང་བཀག་པའི་སོ་པས་མ་ཤེས་པར་གླིང་དམག་
རྣམས་ཉེར་འཚེ་མེད་པར་ཤན་པས་དམག་བཀོད་བྱས་པ་བཞིན་ཤར་ལྷོ་ནུབ་་་་་
བྱང་རྣམས་སུ་སྒར་བཏབ་སྟེ། བྱ་འདབ་ཆགས་ཡིན་ཀྱང་འཕུར་ལམ་མེད་པ། །
རླུང་བསེར་མ་ཡིན་ཀྱང་འུར་ལམ་མེད་པ་ཞིག་བྱས་ཏེ། རྟ་རྒྱུག་མདའ་འཕེན་གྱི་
རྩལ་སྦྱང་བྱས་ནས་བཞུགས། ཉི་མ་དེ་ཡི་ཕྱི་ཉིན་ཉི་ཤར་གྱི་དུས་སུ། ཐོག་རི་
སྟོང་སྟག་དམར་ལུ་དེ་སྲ་བའི་གོ་གྱོན་མགྱོགས་པའི་རྟ་ལ་ཞོན་ཏེ་རླུང་དམར་འུར་
བ་བཞིན་གླིང་དཀར་གྱི་ལྷོ་སྒར་དུ་མི་རྟ་གཉིས་པོ་དེ་རི་གཟར་ན ས་རྦབ་རྒོད་་་་་
འདྲིལ་བ་བཞིན་མཆོང་སྟེ་འདི་ཡིན་གྱི་གཏམ་གཅིག་ཀྱང་མེད་པར་ཤར་རྒྱག་་་་་་
གིས་མཆོངས་ཏེ་མི་རྟ་མང་པོ་མཚོན་ལ་དྲངས་ནས་བྱུང་བ་དང་། ཆེ་རྒྱུད་ཀྱི་
དཔའ་རྟུལ་རྣམས་དང་ཆུང་རྒྱུད་དང་སྟག་རོང་གི་དཔའ་བོ་རུ་འདྲེན་རྣམས་་་་་
ཀྱིས་གདོང་བླངས་ཏེ་གྲི་མཚོན་ཇི་སྙེད་ཅིག་བཏབ་ཀྱང་ཁོ་འདུལ་སྐལ་མེད་པས་་་
ཅི་ཡང་མ་ཐུབ་ཚུར་ཡང་གྲི་མཚོན་མང་པོ་བཏབ་བྱུང་ཡང་། བྱང་ཡུལ་རྒྱལ་
བློན་རྣམས་དབང་ཐང་ཉམས་པའི་སྐྱོན་གྱིས་གཡུལ་ངོ་མ་གྱུར་སྟབས། དཔའ་
རྟུལ་ཆེ་གྲལ་ལ་སྐྱོན་ཆེན་མ་བྱུང་ཡང་། ཁོས་ད་དུང་ཡང་ཚོད་བཟུང་མེད་པར་
དཔུང་དམག་དཀྲུག་ཅིང་རུ་འདྲེན་དང་དམག་མང་ཆག་ཉིལ་དུ་བཏང་བྱུང་བས་
གཉན་གྱི་རྒྱལ་པོ་ཐང་ལྷ་རྡོ་རྗེ་འབར་བ་དེ་མི་དཀར་རྟ་དཀར་ཅན་དུ་སྤྲུལ་ཞིང་་་་
ཁོའི་གདོང་བླངས་པས། ཁོས་མི་འདི་གཞན་དང་མི་འདྲ་བ་གཟི་བརྗིད་དང་ཆ་
ལུགས་གང་ལ་དཔྱད་ཀྱང་གེ་སར་དེ་ཨི་ཡིན་མིན་ཀྱང་དྲག་པ་ཞིག་ཡིན་པ་ཐག་་་་
558



ཞྭ་ནག་བླ་མ་བྲག་ལ་མནན།
ཆོད་བསམ་སྟེ་དུག་ལྔས་རབ་ཏུ་བསྐུལ་བའི་བདེར་གཤེགས་སྙིང་པོ་དུག་གིས་་་་་་
ཟིན་པའི་ཙིཏྟའི་དཀོར་ལོག་བརྒྱབ་སྟེ་རོ་སྟོད་ལྷ་ཁང་རྩིབ་མ་སྟོང་དང་ལྡན་པའི་
དབུས་ན་མྱོས་བྱེད་ཁྲག་གིས་མཚོན་པའི་དར་དམར་གྱི་ཡོལ་བ་བརྒྱབ། དུག་
རླངས་ཀྱི་མུན་པ་འཐིབ་པའི་སྤྲིན་ཁ་འཚུབ་སྟེ། ངོ་མདངས་གློ་བ་ཁྲག་གིས་
གཡོས་པའི་མདོག་ལྟར་གྱུར་ཏེ་མིག་ནམ་མཁའི་གློག་གིས་མཚན་པའི་དམར་ཁྱུག་
གེ་འཇིགས་པའི་ཁྲོ་གཉེར་གྱི་མཆེ་བ་རབ་ཏུ་རྣོ་བའི་རྩེ་མོ་ག ཅིགས་ཏེ། རལ་གྲི་
ལ་ཁྲག་གི་ངོམ་ཆགས་པ་དེ་ཕྱིས་ཏེ་ཤུབས་ལ་དྲང་ཞིང་། བདུད་ཤ་བ་རྐང་
གཅིག་གི་སྨོན་ལམ་ཐེབས་པའི་མདའ་གསུམ་ཡོད་པ་དེ་གཅིག་ལྕགས་གཞུ་ནམ་་་་
མཁའི་འབྲུག་གྲགས་ནང་མདའ་ལྟོང་སྤྲད་དེ་གཉིས་མཐེབ་མཛུབ་རྩེར་སྦེངས་་་་་
ཤིང་། རྟ་ཁ་བགག་ཡོབ་ཆེན་མནན་ནས་མི་འཇིགས་པའི་འགྱིང་སྟབས་བཅས་
གླུ་འདི་དཔའ་བོའི་དགྲ་ཤ་ཟ་བའི་སྟག་མོའི་ངར་སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
ཡངས་པ་དབྱིངས་ཀྱི་དཀྱིལ་འཁོར་ནས། །མུན་གསལ་རྟ་བདུན་དབང་པོའི་
དཀྱིལ། །ལྷ་ཆེན་ཁྲོས་པ་གཟི་བརྗིད་ཅན། །བོས་པའི་མི་ལ་དཔལ་མགོན་གྱིས། །
སྤྲིན་དཀར་གྲུ་གུ་གནམ་རྫོང་ནས། །ཐོག་སེར་འབེབས་པའི་ཀློང་ཡངས་ནས། །
སྒོ་སྲུང་ཧ་བ་བདུད་བཙན་དང་། །གོ་རའི་བྲག་དམར་ཟངས་ཡག་དང༌། །བླ་
རི་ཤེལ་གུར་དགྲ་རྒོད་བཅས། །དགོས་པའི་དུས་ལ་གློག་ལྟར་མྱུར། །ཕ་རོལ་
དགྲ་བོའི་སྲོག་རྩ་ཆོད། །ས་འདི་ཕོ་བྲང་ལྷོ་ཡི་ཕྱོགས། །ལུང་གཤམ་བྲག་དཀར་
དགུ་སྦྲེལ་ཟེར། །སྦས་ལུང་གཡས་རིའི་མར་ཞབས་རེད། །ང་འདྲ་ཁྱོད་ཀྱིས་མ་
ཤེས་ན། །ཐོག་རི་འབར་བའི་གདུང་བརྒྱུད་ལ། །སྟོང་སྟག་དམར་ལུ་མིང་དུ་
འབོད། །སྲོག་མེད་རྨུ་ཡི་བུ་རྒྱུད་ཡིན། །གླིང་དམག་གསོད་པའི་གཤེད་མ་ཡིན། །
559



གོ་ར་ཚྭ་རྫོང་།
དགྲ་ལ་ཆས་ན་སྟག་ལས་ངར། །གཉེན་ལ་འབྲེལ་ན་དར་ལ་ཟབ། །འབུམ་
དམག་གཅིག་གི་གདམ་ཡ་ཡིན། །ཨ་ཐང་སྤྱང་མོ་འདུར་འགྲོས་མཁན། །གཡང་
དཀར་ལུག་གི་གཤེད་མ་ཡིན། །ལྕགས་ཁྲ་ཧོར་པ་དུང་འདབ་ཅན། །བྱིས་ཁྱུ་སྐྱ་
མོའི་གཤེད་མ་ཡིན། །སྟོང་སྟག་དམར་ལུ་དཔའ་རྩལ་ཅན། །གླིང་དཀར་དམག་
གི་སྲོག་བདག་ཡིན། །དེ་ནས་གླིང་གི་དཀར་པོ་སྐྱ། །སུ་དང་གང་གི་དཔའ་བོ་
ཡིན། །ཆེ་ས་རིགས་རྒྱུད་ཅི་འདྲ་ཡོད། །ཕ་རྩ་མ་ཁུངས་ག་ནས་ཆད། །མིང་
ཡོད་མིང་མེད་སུ་འདྲ་ཡིན། །མ་ངན་གེ་སར་གཡེར་པོ་ཆེ། །བྱང་གླིང་འཁྲུག་
ནས་ལོ་ངོ་གཉིས། །སྡར་མས་ཁུང་ཕུག་བཟུང་ནས་ཐལ། །མདའ་ཤ་སོད་ཙམ་
ཞིག་མ་འཕངས་ཟེར། །རྟ་ངོ་རྡུལ་ཙམ་ཞིག་མ་རྒྱུག་ཟེར། །དེ་འདྲའི་རྒོད་པོ་ངོ་
རེ་ཚ། །བྱང་གླིང་གཉིས་ཀྱི་བར་སྐབས་ལ། །ཕུ་སྤང་དཀར་གོང་བ་རྩོད་པ་མེད།།
མདའ་ས་ནག་མུ་རྒས་རྩོད་གཞི་མེད། །གས་རྟ་རྔ་ཙམ་ཞིག་མེད་ས་ལ། །ཆུ་
ལག་ངར་ཙམ་ཞིག་ཁྲིད་མི་རེད། །རྩོད་ཏིལ་འབྲུ་ཙམ་ཞིག་མེད་པ་ལ། །གྱོད་རྒྱུ་
ཞིང་ཙམ་ཞིག་རྨོ་མི་དེ། །མ་ངན་ཇོ་རུ་མ་ཡིན་ནམ། །ཤེས་མེད་ལང་ཤོར་མི་མ་
འཕྲུལ། །དཔའ་རྟུལ་ཕུ་ནུ་དགྲ་ལ་སྐྱེལ། །འབངས་དང་མི་མང་འབེན་ལ་
བཞག །གདོང་ལེན་ནུས་མེད་པ་སྦུག་ལ་གབ། །ཕོ་ཤི་ལེ་དགུ་བས་མི་ཐུ་རེ། །
ཤི་ཟེར་བ་འགྲོ་བའི་སྤྱི་སྐལ་རེད། །བཙོང་ཟེར་བ་ཕྱི་རབས་གཏམ་ངན་རེད། །
ངེད་བྱང་ཡུལ་རྒྱལ་བློན་འབངས་དང་བཅས། །དེ་སྔོན་ཤི་ལེ་བྱུས་ལ་ཤི། །ད་
དུང་ཤི་ཡང་བྱུས་ལ་ཤི། །མི་ཕོ་བྱུས་ཤི་བློ་སེམས་རྫོགས། །རྟ་ཕོ་རྒྱུག་ཤི་དོན་ལ་
སྨིན། །ད་ནངས་ཉི་མའི་སྔ་དྲོ་ལ། །ཤར་སྒར་གཤག་ཅིང་ནུབ་སྒར་བུད། །མགོ་
མེད་རོ་ཡིས་བམ་ཐང་བཀྲམ། །འབབ་ཆུ་སྔོན་མོ་ཁྲག་ལ་སྒྱུར། །སྡར་མ་བྲོས་
པས་ལམ་སོ་འགག །ཡིན་ན་དཔའ་བོ་དེ་འདྲ་ཡིན། །ད་དུང་བྱང་གི་རྒྱལ་བློན་
560



ཞྭ་ནག་བླ་མ་བྲག་ལ་མནན།
རྣམས། །འབྱུང་བཞི་འདུས་པའི་གཡར་ཁང་དེ། །རང་ཡུལ་གནས་ལ་ཞིག་ལེ་
ཞིག །དཔའ་བོ་འཐབ་པའི་དཔུང་རྟགས་དེ། །ཁྲ་མོ་གླིང་ལ་ཞོག་ལེ་གཉིས། །
བྱང་ཡུལ་དཔའ་བོའི་གྲགས་པ་དེ། །ཕྱི་རབས་རྣ་རྒྱན་བཞག་ལེ་གསུམ། །མ་
བྱས་ཕོ་ལྷ་དཔང་དུ་འཛུག །ད་ལྟ་གདོང་ཐུག་གྲོ་དཀར་གཡབ། །སྣང་ཆེན་
མདའ་མོའི་ངར་ལ་འདྲེན། །མདའ་འདི་བྱུང་ཁུངས་མ་ཤེས་ན། །བྱང་བདུད་ཤ་
བ་རྐང་གཅིག་དེའི། །སྨོན་ལམ་ཐེབས་པའི་མདའ་གསུམ་ཡོད། །ཁམས་གསུམ་
ཁྲག་ལ་སྒྱུར་བའི་སྟོབས། །བདུད་པོས་སྨོན་ལམ་བཏབ་ལེ་རེད། །སྡང་དགྲ་བོ་
མང་སྟེ་འཕངས་པ་དཀོན། །དེ་རིང་ཁྱོད་ལ་རྒྱག་རྒྱུ་ཡིན། །ཤ་ཐག་ཤ་རུས་བྲལ་
ལེ་གཅིག །མིག་ཐག་མཆི་མ་ཤོར་ལེ་གཉིས། །སེམས་ཉིད་མར་མེ་བདེ་ལེ་གསུམ།
མ་བྱས་དཔའ་བོ་སུ་ལ་བཏགས། །
ཅེས་གླུ་མཇུག་རྫོགས་པ་དང་མདའ་དེ་དགུང་ནས་གནམ་ལྕགས་ཀྱི་ཐོག་་་་
རྒོད་འདྲིལ་བ་ལྟར་དུ་བ་སྔོ་ལྗང་ངེ་བྱུང་ཞིང་གཉན་ཆེན་གྱི་སྤྲུལ་པ་དེའི་ཕུབ་་་་་
ཐོག་རུ་སྤང་ལ་ཕུར་བུ་བཏབ་པ་ལྟར་ཟུག་པ་ལས་གནོད་མ་ཐུབ། དེ་ནས་
མདའ ་གཉིས་པོ་དེ་ཡང་མྱུར་སྟབས་ཀྱིས་གཅིག་རྗེས་གཉིས་བསྣོན་གྱིས་འཕངས་
པས་སྔོན་མ་ལྟར་ཕུབ་ལ་རྩང་བཙུག་པ་ལྟར་ལས་ཅི་ཡང་མི་ཐུབ་པས། ཁོས་
བསམ་པ་མདའ་འདི་གསུམ་ཕོ་བདུད་ཤ་བ་རྐང་གཅིག་གི་སྨོན་ལམ་ཐེབས་པ་་་་་་
ཡིན་པས་སྟོང་གསུམ་ཁྲག་ལ་བསྒྱུར་བའི་ནུས་མཐུ་ཡོད་ཀྱང་གླིང་དཀར་འདི་ལ་་་
ནི་གནོད་མི་ཐུབ་པ་འདི་ལྟ་བུ་ཞིག་མེད་ན་ཕྱོགས་ཀྱི་རྒྱལ་ཁབ་སྟོབས་པོ་ཆེ་དེ་་་་
རྣམས་དབང་དུ་ག་ལ་འདུ་ཐུབ། འོན་ཀྱང་ད་རེས་ཁོ་ལ་དཔའ་བོ་ཐོད་གཏུག་
གི་རྟིང་མ་ཞིག་མ་བླངས་ན་བུ་མིན། ཤི་ཡང་འགྱོད་པ་མེད་བསམ་སྟེ། ང་རྒྱལ་
དྲག་པོ་རྒྱ་སྟག་ཁྲག་གིས་མྱོས་པ་ལྟ་བུས་རལ་གྲི་ཤུབས་ནས་ཕྱུང་སྟེ་ཆབ་རྒོད་་་་
561



་ལས་
གོ་ར་ཚྭ་རྫོང་།
འདྲིལ་བ་ལྟར་གདོང་དུ་ཤར་རེ་བྱུང་བས། གཉན་གྱི་རྒྱལ་པོས་དགྲ་མདའ་
གསུམ་པོ་ཕྱག་གིས་བཞེས་ཏེ་དོང་པའི་ནང་དུ་བཅུག ཤེལ་གྱི་རལ་གྲི་ཤུབས་
ནས་ཕྱུང་སྟེ་ཕར་ཚུར་རལ་འགྲན་ཡུད་ཙམ་བྱས་ཀྱང་དབྱེར་མ་ཆོད། དེ་ནས་སོ་
སོའི་རལ་གྲི་ཤུབས་ལ་དྲངས་ཏེ་ཁྲབ་ཆེན་དཔུང་འཛིང་ཇ་ཡུན་ཙམ་བྱས་ཀྱང་་་་་
དབྱེར་མ་ཆོད། དེ་ནས་ཁོས་བསམ་པ་མི་འདི་ལ་བསྡུར་ན་ཉི་མ་བཤོལ་བ་ལས་
རྟིང་མ་ལོན་པ་མི་འདྲ། དེ་བས་སྒར་ལ་མཆོངས་ཏེ་རྟིང་མ་ལེན་དགོས་པ་ལས་
འོས་མེད་བསམས་ཏེ། རྟ་ཁ་བསྒྱུར་ནས་ཆེ་རྒྱུད་གསེར་པའི་ལས་དག་བཅོ་ལྔ་
ཙམ་མཚོན་ལ་དྲངས་བྱུང་བ་ཉི་འབུམ། ཨ་དཔལ། གསེར་པའི་སོག་པོ་ལག་
རིང་གསུམ་ནས་གདོང་བླངས་ཤིང་། ཁོང་རྣམས་རལ་འགྲན་ཇ་ཡུན་ཙམ་བྱས་
པས། ཁོས་རལ་གྲི་དེ་དཔའ་རྟུལ་རྣམས་ལ་མང་དུ་བཏབ་བྱུང་བས། ཉི་འབུམ་
དང་ཨ་དཔལ་གཉིས་ལ་ཁྲབ་གོས་ཧྲུག་གེར་བཏང་བ་ལས་མཚོན་མ་སོང་། སོག་
པོ་ལག་རིང་གི་དཔུང་སོག་ཕྲལ་ཏེ་རྟ་ལས་ལྷུང༌། དེ་ནས་ཉི་འབུམ་གྱིས་གྲི་
ཤུབས་ལ་དྲངས་ཤིང་ཁོའི་དཔུང་པ་གཡས་ནས་བཟུང་ཞིང་སྤྲུག་པ་དང༌། ཨ་
དཔལ་ཡང་དཔུང་པ་གཡོན་དུ་འཐམ་པས། ཁོས་ཀྱང་དེ་བཞིན་འཐམ་ཏེ་ཇ་
ཡུན་ཙམ་དཔུང་འཛིང་བྱས་ཀྱང་དབྱེར་མ་ཆོད། ཉི་འབུམ་གྱི་སྟོབས་ལ་འགྲན་
མི་མི་སྲིད་ཀྱང་ཁོ་སྟོབས་ཆེ་བ་དང་རེ་ཞིག་དབང་ཐང་མ་རྫོགས་པས་བྱ་ཐབས་་་
བྲལ། དེ་ནས་སྤྲུལ་པའི་གཉན་གྱི་རྒྱལ་པོ་ཡང་ཉི་འབུམ་གྱི་དཔུང་རོགས་སུ་
ཕེབས་པས། ཁོས་མང་པོའི་སྟོབས་ལ་འགྲན་ན་རྟིང་མ་མི་ཡོང་བར་ཤེས་ཏེ་རྟ་
ཁ་གཡོན་ཕྱོགས་ལ་བསྒྱུར་ཞིང་སྟག་རོང་གི་དམག་འཕྲུ་དམར་ཅན་ལྔ་བཅུ་ཙམ་
ཕབ་པ་དང་། ལྷ་རྒོད། བྱ་ཆེན། ཁང་ནེ་པདྨ། སྟག་རོང་ཨ་ལྔ་བཅས་རྒོད་
ཧྲག་རྣམས་ཀྱིས་གདོང་བླངས་ཤིང་མདའ་མཚོན་ཇི་སྙེད་ཅིག་བཏབ་ཀྱང་གནོད་་
562



ཞྭ་ནག་བླ་མ་བྲག་ལ་མནན། །
མ་འཁྲུག་པར། ཁོས་མདུང་ནག་དེ་སོ་ཤུབས་ཕུད་ནས་ཐེ་མི་ཚོམ་པར་གདོང་དུ་
བྱུང་བ་དང༌། སྟག་རོང་ལྷ་རྒོད་འབུམ་ལུ་དེས་མགྱོགས་པ་བྱ་རྟ་དམར་པོའི་ཁ་
ལུང་འཐེན་ཙམ་བྱས་ཏེ་རྐང་ཤིང་མདུང་གྲི་ངར་མའི་སྤུ་དམ་མཛུབ་མོར་བསྐོན་་་
ཏེ་མི་དམར་སྲིན་པོ་ཁྲོས་པ་ལྟ་བུ་ཞིག་བྱས་ནས་གླུ་འདི་ལྟར་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བླ་མ་སངས་རྒྱས་དགེ་འདུན་གསུམ། །མི་འབྲལ་གནས་གསུམ་རྒྱན་ལ་
བཞུགས། །མེ་དཔུང་འབར་བའི་གཞལ་ཡས་ནས། །རྟ་མགྲིན་རྒྱལ་པོ་ཁྲོ་བོའི་
དབང་། །སྟག་རོང་བུ་ལ་ཁ་འཛིན་མཛོད། །མ་ཐུབ་དགྲ་བོའི་སྲོག་རྩ་ཆོད། །
ཟངས་རི་འབར་བའི་ཕོ་བྲང་ནས། །གཉན་སྟག་དམར་པོ་མྱུར་མགྱོགས་ཅན། །
དགྲ་ཁྲག་དམར་པོ་ཞལ་གྱིས་བཞེས། །རླུང་ནག་འཚུབ་མའི་གཞི་དཀྱིལ་ནས། །
བེ་ཧར་སྲིད་པའི་སྲོག་བདག་མཁྱེན། །དགྲ་བོའི་ཤ་ཁྲག་དྲོན་མོ་བཞེས། །ས་
འདིའི་ས་ངོ་མ་ཤེས་ན། །བྱང་ཡུལ་བྱང་གི་ཡ་ཐ་ནས། །འབྲས་ལུགས་ལྗོངས་ཀྱི་
ལྷོ་ཕྱོགས་ན། །ལུང་གཤམ་བྲག་དཀར་དགུ་སྦྲེལ་ཟེར། །སྔ་མ་མིག་གིས་མ་
མཐོང་ཡང་། །དེང་སང་རྐང་པས་འདོར་བའི་ཡུལ། །གླིང་སྒར་ཁྲ་མོའི་གཞི་
དཀྱིལ་རེད། །དཔའ་རྒོད་དཔུང་པ་ངོམ་ས་རེད། །སྔར་མས་དཔའ་མདོག་བྱེད་
ས་རེད། །ང་འདྲ་ཁྱོད་ཀྱིས་མ་ཤེས་ན། །གླིང་དཀར་རྒྱལ་ས་མཐོན་པོ་ནས། །
སྟག་རོང་བཙན་གྱི་སྡེ་པ་ལ། །མི་འགྱུར་ལྷ་རྒོད་འབུམ་ལུ་ཟེར། །སེང་བློན་རྒྱལ་
པོའི་བུ་སྐྱེས་ཡིན། །རྒྱལ་པོ་སེང་ཆེན་ནུ་བོ་ཡིན། །རོང་མི་མཚོ་དམར་པོའི་མགོ་
རྫི་ཡིན། །འཕྲུ་དམར་དམག་གི་སྙིང་བཅུད་ཡིན། །སྟོབས་བྱས་ན་གླང་ཆེན་སྨྱོན་
པ་ཡིན། །དཔའ་བྱས་ན་རྒྱ་སྟག་དམར་པོ་ཡིན། །ཨ་རྫི་བྱང་མིའི་ཧམ་པ་ལ། །
ཤར་གྱི་རྟ་བདུན་དབང་པོ་དེ། །རི་རབ་བསྐོར་བའི་དེད་དཔོན་རེད། །མུན་པ་
563



གོ་ར་ཚྭ་རྫོང་།
གསལ་བའི་སྒྲོན་མེ་རེད། །རྒྱུ་སྐར་མང་ཡང་འགྲན་ལེ་མིན། །གླིང་དཀར་རྒྱལ་
ས་ཡངས་པ་དེ། །གཡུལ་ལས་རྒྱལ་བའི་དེད་དཔོན་རེད། །རྫོང་ཆེན་བཅོ་བརྒྱད་
བདག་པོ་རེད། །རྒྱལ་ཕྲན་མང་ཡང་འགྲན་ལེ་མིན། །དཔའ་རྟུལ་ལྷ་དམག་
དཔུང་ཚོགས་དེ། །སྡང་བ་དགྲ་ཡི་གཤེད་མ་རེད། །ལན་མེད་འཆི་བདག་གཤིན་
རྗེ་འདྲ། །དཔའ་བོ་མང་ཡང་འགྲན་ལེ་མིན། །བདེན་ཨེ་བསམ་བྱང་བློན་གླེན་
པའི་བུ། །གངས་སེང་སྟོབས་རྩལ་ཆེ་བ་ལ། །ཁྱི་ནག་མི་འགྲན་ལས་ཀྱིས་བསྐོས། །
སྟག་དམར་འཛུམ་དྲུག་ཡར་རྒྱས་ལ། །ཝ་སྐྱེས་མི་འགྲན་སྟོབས་ཀྱིས་དབྱེ། །བྱ་
ཁྱུང་ཆེན་གཤོག་དྲུག་འདབ་མ་ལ། །རྒོད་ངང་མས་མི་འགྲན་རྩལ་གྱིས་དབྱེ། །
ལྷ་རྒོད་དཔོན་དང་སྟོང་སྟག་བུ། །མི་མཉམ་མི་འགྲན་ཁ་ཁ་ཡིན། །འཕྲུ་དམར་
འབུམ་ཚོའི་དཔུང་དཀྱིལ་ལ། །མི་གཅིག་འགྲིམ་པ་བྱུར་གྱིས་དེད། །དཔའ་རྒོད་
ང་འདྲའི་དཔུང་ཡ་ལ། །སྔར་མས་འགྲན་བསམ་སྣང་བ་མཐོ། །རྒོད་ལ་ལྷ་རྒོད་
འབུམ་ལུ་ཡོད། །ངར་མ་བྱ་ཆེན་ཀརྨ་ཡོད། །སྐྱེན་པོ་སྟག་རོང་ཨ་ལྔ་ཡོད། །
དཔའ་བོ་ཁྲོ་རྒྱལ་བེར་དམར་ཡོད། །རྫུ་འཕྲུལ་མངའ་བདག་ཁྲོ་རྒྱལ་ཡོད། །མང་
པོ་འཕྲུ་དམར་འབུམ་དམག་ཡོད། །ཁ་ཕར་ར་བསྐོར་བ་དག་ལ་སྒྱུར། །ལག་
གིས་བཟུང་བའི་རལ་གྲི་འདི། །རྒྱ་ཏ་མིང་རྒྱལ་པོའི་ཕ་རལ་ལ། །རྐང་ཤིང་
མདུང་གྲི་ངར་མ་ཟེར། །རྒྱ་ཁྲི་ཤོག་གནམ་སྒོ་གོང་མ་ནས། །གནམ་བསྐོས་རྒྱལ་
པོས་གནང་ལེ་རེད། །མགར་འཕྲུལ་གྱི་བློན་པོས་ཐོབ་ལེ་རེད། །ཨ་གྲག་ཡུལ་ལ་
གཏེར་དུ་སྦས། །མ་སང་རྒྱལ་པོས་གཏེར་ནས་བཞེས། །ལྷ་རྒོད་དཔོན་ལ་གནང་
ལེ་རེད། །དགྲ་མ་ཐུབ་སྟེང་ལ་འབེབས་རྒྱུ་རེད། །གསོན་ཡན་པར་བཏང་ན་རོ་
དང་འདྲ། །གཏམ་གོ་ན་སྟོང་སྟག་ཡིད་ལ་ཞོག །
ཅེས་གླུ་དེ་ལྟར་བླངས་པས། སྟོང་སྟག་དམར་ལུ་དེ་རྒྱ་སྟག་གི་རྣ་བར་བསྔོ་
564



ཞྭ་ནག་བླ་མ་བྲག་ལ་མནན།
སྒྲ་ཐོས་པ་ལྟར་ང་རྒྱལ་དྲག་པོ་ཤུགས་ཀྱིས་ལངས་ཏེ་དམར་ནག་དྲག་པོ་ཁྲག་གི་་་་
རང་མདངས་ལྟར་རབ་ཏུ་ཁྲོས་ཏེ། །རལ་པ་དམར་ནག་འཁྱིལ་པའི་གསེབ་ནས་
མེ་སྟག་ཐོར་ཐོར་འཁྲུག་ཅིང༌། མིག་གློག་གི་རྣམ་པ་ལྟར་དམར་ཁྱུག་ཁྱུག་གི་ལྟ་
སྟང ས་བྱས་ཤིང་དགྲ་འ གྱེད་དཔའ་བོའི་གྲི་བྲོ་དེ་ལན་གསུམ་བརྡུངས་ཏེ། །
མདུང་རིང་གདུག་པ་ཟིལ་གནོན་དེ། ནམ་མཁའ་སྟོང་པའི་མཁའ་དབྱིངས་སུ་
མདུང་བསྐོར་ལན་གསུམ་བྱས། མདུང་སྟེང་ས་ལ་རྡབ་སྟེ་རྔམ་ཞིང་ཁྲོས་པའི་
ངང་ནས་དཔའ་བོས་དགྲ་ཤ་ཟ་བའི་གླུ་འདི་བྱང་གླུ་ཤ་ཟན་དགུ་འགྱུར་རིང་མོ་་་་
ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ཐོག་
སེར་འཁྲུག་པའི་གུར་ཁང་ནས། །ལྷ་ཆེན་སྤྲུལ་པ་འབར་བ་བདུད། །སྡང་དགྲ་
མ་བཞག་ཨར་ལ་གཏོད། །བར་སྣང་སྤྲིན་རླུང་ཕྱུག་མོ་ནས། །སྒོ་སྲུང་ཧ་བ་
བཙན་གྱི་རྒྱལ། །དགྲ་ཁྲག་དམར་པོ་ཞལ་དུ་གསོལ། །གོ་རའི་བྲག་དམར་ཟངས་
ཡག་དང༌། །མགུལ་ལྷ་ཤེལ་གུར་དཀར་མོ་བཅས། །དགོས་པའི་དུས་སུ་ཁ་
འཛིན་མཛོད། །ཕ་རོལ་གདུག་པའི་དམག་དཔུང་སྒྲོལ། །རང་ཡུལ་བརྟན་པའི་
ཕ་མཁར་ཚུགས། །ས་འདིའི་ས་ངོ་མ་ཤེས་ན། །ལུང་གཤམ་བྲག་དཀར་དགུ་
སྦྲེལ་ཟེར། །བྱང་ཡུལ་རྒྱལ་པོའི་ས་ཆ་རེད། །ཧམ་ཆེན་སྒར་པ་ཅི་ལ་འདེབས། །
མ་ངན་ཇོ་རུ་ཁྲམ་པའི་བུ། །དོན་མེད་བྱང་ཡུལ་ཅི་ལ་འགྲིམ། །ཉེས་མེད་རྒྱུ་
ནོར་ཅི་ལ་འཕྲོག །བྱས་མེད་རྟ་ཇག་ཅི་ལ་རྒྱུག །ཉེས་མེད་དམར་བསད་ཅི་ལ་
བཏང་། །དོན་མེད་རི་དྭགས་ཅི་ལ་བཤོལ། །མི་བྱེད་བྱས་པ་གླིང་གིས་བྱས། །
ལེ་ལན་རྔ་དང་རྔ་ལྕག་དང༌། །སྐྱེ་ལན་བྲག་དང་ཤུག་པ་ཟེར། །མ་འཕྲོད་བྱང་
མི་སྡོད་དོགས་མེད། །དེ་ནས་ཉོན་དང་རྟ་དམར་གཡབ། །སྟག་རོང་ཤོག་གི་
565



གོ་ར་ཚྭ་རྫོང་།
འབུམ་དཔོན་ལ། །ལྷ་རྒོད་འབུམ་ལུ་ཡིན་པས་ཟེར། །ཧམ་ཆེན་བང་འགྲོས་ཤ་
ར་ར། །གླུ་ལེན་ཧམ་གཏམ་ལྷངས་སེ་ལྷང་། །ཁྱོད་ཡིན་རྒྱུའི་བུ་ཞིག་ཡིན་པས་
གྲགས། །བྱུང་ཡུལ་རྒྱལ་པོའི་རྟ་ལྔ་དེ། །སྟག་རོང་ཁྲོ་ལུའི་སྐུ་དེད་བྱས། །རྒྱུག་
རྟ་སྔོ་ཁྲ་རླུང་ལྡེམ་དེ། །སྟག་རོང་བློན་པོའི་ཞོན་རྟ་བྱས། །ཐ་མ་བདག་ལག་
ངེས་འཕྲོད་བྱུང་། །བྱང་གླིང་བར་གྱི་གཡུལ་འཁྲུག་དེ། །རྩ་བ་བྱས་ན་སྟག་རོང་
ཡིན། །གནའ་མི ཆུ་ཕུག་ནས་རྙོག་མི་ཀླུ་བདུད་ཡིན། །ཤིང་རྐེད་ནས་བཅད་
མི་དུག་སྦྲུལ་ཟེར། །བྱང་གླིང་འཁྲུག་ནས་ད་ལྟའི་བར། །གེ་སར་དཔོན་ལ་རྩལ་
འགྲན་དང་། །འདན་མ་བློན་ལ་མདའ་འགྲན་གཉིས། །ལྷ་རྒོད་བུ་ལ་རལ་
འགྲན་གསུམ། །ཨི་ཡོང་ཡིད་ཀྱིས་སྨོན་པ་བཏབ། །བསམ་ཐོག་ཁེལ་བ་ད་རེས་
རེད། །བྱང་མི་བསད་པའི་ཤ་ལན་དང་། །བྱང་ཡུལ་བཅོམ་པའི་ཉེས་ལན་
གཉིས། །སྟོང་སྟག་དཔའ་བོའི་རྟིང་མ་གསུམ། །རྟ་དམར་སྐྱ་ལ་ཧོ་མ་ཡ། །སྲོག་
བདག་ཧ་བ་བྲག་དམར་བཅས། །དཔའ་བོའི་དཔུང་པའི་སྐྱོར་མ་མཛོད། །རྟིང་
མ་དཔའ་བོའི་ལག་ལ་ཞོག །རང་ཕྱོགས་རྒྱལ་བའི་ཁ་འཛིན་གྱིས། །
ཞེས་གླུ་དེ་ལྟར་བླངས་ཏེ། རྦབ་རྒོད་འདྲིལ་བ་བཞིན་མཆོངས་བྱུང་བ་
དང་། སྟག་རོང་གི་དཔོན་བློན་རྣམས་ཀྱང་ཕྱིར་འགྱེད་མེད་པར་དཔའ་བོ་སྟག་
སེང་ངར་འཐབ་བྱས་པས་ལྷ་རྒོད་ནས་ཉེ་བཅར་གྱིས་རྐང་ཤིང་མདུང་གྲི་ངར་མ་་
དེ་ལན་གསུམ་བཏབ་པས་གོ་ཁྲག་ཧྲུག་གེར་བཏང་ནས་དཔུང་པའི་ཁར་གྱི་རྨས་་་
ཕྲན་བུ་བྱུང་བ་བླ་གནས་བཏུལ་བའི་སྟོབས་ཀྱིས་ཡིན་པར་འདུག་ཅིང་། འདུལ་
སྐལ་མེད་པས་སྐྱོན་ཆེར་མ་ཐུབ་པར། དེ་ནས་སྟོང་སྟག་དེ་ང་རྒྱལ་ལྷག་པར་
འཁྲུག་སྟེ་རལ་གྲི་དེ་རྔམ་སྟོབས་ཀྱིས་ལྷ་རྒོད་ལ་ལན་གསུམ་བཏབ་ཀྱང་ཁྲབ་གོས་་
ཧྲུག་གེར་བཏང་བ་ལས་ཤ་ལ་མ་བབས། ཁོས་གཡས་འགྱུར་གྱིས་གྲི་གཅིག་
566



ཞྭ་ནག་བླ་མ་བྲག་ལ་མནན།
-
བཏབ་བྱུང་བ་སྟག་རོང་ཨ་ལྔའི་ཕྲག་གོང་ལ་ཐེབས་པས་ཕྱེད་གཤག་གིས་་་་་་་་་
བཀྲོངས། ཡང་གཅིག་བཏབ་པས་བྱ་ཆེན་གྱི་དཔུང་པ་གཡོན་པ་ལ་གྲི་རྨས་ཅུང་
ཙམ་བྱས། ཞང་ནེའི་རྟ་ཡི་སོག་ཕྲག་ཕྱེས་ཏེ་ཐལ་བ་ཕྱུར་རེ་འགྱེལ། ལྷ་རྒོད་ལ་
གྲི་ལན་གསུམ་བསྟུད་དེ་བརྒྱབ་ཀྱང་མ་ཆོད་པར། ཁོས་ངར་ཆེན་གྱིས་རལ་གྲི་
ཤུབས་ལ་བཅུག་སྟེ། ལག་གཡོན་པས་ལྷ་རྒོད་ཀྱི་ཐོང་རྩ་ནས་བཟུང་སྟེ། གཡས་
པས་རྒྱབ་དར་ནས་བསྡུས་ཏེ་བྱིའུ་ཁྲ་ཡིས་ཁྱེར་བ་ལྟར་རྟ་དང་ཕྲལ་ཏེ་ཁྱེར་བ་་་་་་
དང་། གླིང་པ་རྣམས་ཧ་ལས་ཏེ་དཔའ་ཡོད་རྣམས་ཀྱང་རྗེས་བཞིན་དེད།
དཔའ་མེད་རྣམས་འཇིགས་ཤིང་དེ་བྱས་དེ་ཐོན་ངང་ལ་གནས་པའི་དུས་སུ།
རྒྱལ་པོའི་སྤྲུལ་པ་མི་སྨུག་ཁྲོས་རྔམ་ལྡན་པ་རྟ་ཕོ་སྨུག་ནག་མགྱོགས་པའི་རྩལ་དང་
ལྡན་པ་ཞིག་བྱང་རླུང་འུར་བ་ལྟར་ཁོའི་གདོང་དུ་ཀྲོང་ངེར་བུད་དེ་ཕྱག་གཡོན་་་་
པ ས་དཔུང་པ་ནས་བསྡུས་ཏེ་གཡས་པས་རྡོ་ལུག་གི་གྲོད་པ་ཙམ་ཞིག་འགྲམ་པའི་
སྟེང་དུ་སྐར་མ་ཁྲ་ཆེམས་སེ་འགྲོ་བ་གསུམ་བསྟུད་དེ་བརྒྱབ་པས་ལྷ་རྒོད་བཏང་་་་་
ཞིང༌། ཁོས་སྤྲུལ་པའི་རྒྱལ་པོ་ལ་ངར་ཆེན་གྱིས་འདོམ་བཏབ་སྟེ་ཐོང་འཛིང་ཇ་
ཡུན་གཉིས་ཙམ་བྱས་ཀྱང་དབྱེར་མ་ཆོད། དེ་ནས་ཉི་འབུམ། གདོང་བཙན་
བཅས་དཔའ་རྟུལ་རྣམས་ཧྲུག་འཛོམས་བྱས་བྱུང་བར། ཁོས་རྟིང་མ་མི་ཡོང་
བར་ཤེས་ཏེ་ངར་ཆེན་གྱིས་ཕར་འགུལ་ཚུར་འགུལ་གྱིས་ཤོར་ཏེ་ཀི་ཤར་གནམ་ས་
ཁེངས་པ་ཞིག་བཏང་ནས་གཡོན་སྒར་ལ་རྒྱུགས་ཏེ་སྤྱང་མོས་ལུག་ཁྱུ་དཀྲུག་པ་་་་
ལྟར་གྱིས་སོག་ལོང་དམག་ལྔ་བཅུ་ཙམ་ཕབ་སྟེ་བྱུང་བར། སོག་ཡན་ཐུབ་སྟག་
དམར་རྒོད་པོ། བརྒྱ་དཔོན་ལྷ་དབང་གྲགས་པ། སྟོང་དཔོན་ཡ་མི་གུ་རུ་བཅས་
ནས་དཔུང་རུབ་ཀྱིས་མདའ་མཚོན་ཇི་སྙེད་ཅིག་བཏབ་ཀྱང་མཚོན་མ་སོང་ཞིང་།
ཁོས་རལ་གྲི་རེ་རེ་བཞིན་བཏབ་བྱུང་བས། རྩ་མགོ་ཟོར་བས་བྲེག་པ་ལྟར་གསུམ་
567



གོ་ར་ཚྭ་རྫོང་།
ཆ་བཀྲོངས་ཏེ་དཔའ་ཁ་རན་ཚོད་སྒར་མཐའ་བུད་དེ་ཕོ་བྲང་ལ་ཤོར། བྱང་གི་
བསུ་མ་བཅས་གནམ་རྫོང་ཕྱུག་མོའི་འདུ་རའི་གྲལ་དུ་འཁོད་དེ་རྟིང་མའི་མགོ་་་་
འཕྲུ་རྣམས་ཕུལ། བྱང་རྒྱལ་ནས་དཔའ་དར་འགྲན་ཟླ་བྲལ་བར་མཛད། ཉི་མ་
དེ་ཡི་ཕྱི་ཉིན་གོ་ར་རྒྱལ་པོ་ཐོག་རྒྱལ་ཁྲི་བཙན་དེ་དཔའ་བོའི་གོ་མཚོན་སྣ་དགུ་དེ་་
གསོལ་ཏེ་རྟིང་མ་གཅོད་པར་ཕེབས་རྒྱུ་བྱས་སྐབས་དེར། ནང་འཁོར་ལྕམ་སྲིང་
བློན་འཁོར་རྣམས་ཀྱིས་བཤོལ་མ་མང་པོ་ཕུལ་ཀྱང་མ་གསན་པར་དགྲ་དང་་་་་་་
ཚུབས་སེ་རྟ་གོང་ལ་བུད་དེ་ཆས་པ་དང་། མཉམ་དུ་བློན་གཡུ་འབྲུག་དང་། །
སྟོང་སྟག ཐོག་རི་ཤ་བ་སྐྱ་རིང་། ཡན་ཐུབ་བུ་ཡི་སྟོང་ལྷ། རྒོད་པོ་ཡ་མི་སོ་ཁྲ།
སྟོང་དཔོན་གྲགས་པ་འཇིགས་མེད། ཨ་ཤོག་བུ་ཡི་ཀུན་དགའ་བཅས་རྒོད་ཅིང་ .
ཧྲག་པའི་དཔའ་བོ་བཅུ་ལ་དམག་ཧྲག་བསྡུས་སུམ་བརྒྱ་ཐམ་པས་བསྐོར་ནས། ，
མགྱོགས་པའི་ཤུགས་ཀྱིས་ཆས་པ་ན། སྐྱིལ་ཤོད་ན་དམར་དགུ་བསྒྲིལ་ལ། གླིང་
རྒྱལ་པོའི་འབུམ་སྒར་དེ་ལྟ་བ་མིག་གིས་མི་བཟོད། བསམ་པ་སེམས་ཀྱིས་མི་ལང་
བ་ཞིག་བྱས་ཏེ་ཡོད་པར། གླིང་གི་སོ་པས་མཐོང་སྟེ་བསང་དཀར་གྱི་དུད་པ་སྔོ་
ཕྱུར་རེ་བཏང་བྱུང་བས། དགྲ་ཡོད་པར་ཤེས་ཏེ་དཔའ་རྟུལ་རྣམས་གོ་གྱོན་ .
མཚོན་ཐོགས་ནས། སྒར་མཐའ་ཨ་ལོང་ལྟར་བསྐོར་ཏེ་རླུང་བསེར་མ་ཡིན་ཀྱང་ .
མི་ཐར་པ་ཞིག་བྱས་ཏེ་ཡོད་པར། སྐད་ཅིག་གིས་བྱང་ཡུལ་རྒྱལ་བློན་དཔུང་དང་
བཅས་པ་དེ་ཤར་སྒར་ལ་གདོང་གཏད་དེ། དགུང་ནས་གནམ་ལྕགས་ཀྱི་སེར་བ་ .
བབས་པ་ལྟར་རྒྱལ་པོ་ཐོག་རྒྱལ་ཁྲི་བཙན་དང་། བྱང་བློན་གཡུ་འབྲུག་གཉིས་
ཀྱིས་དམག་སྣ་དྲངས་ཏེ། སྣ་ལེན་མེད་པར་རྦབ་རྒོད་འགྲིལ་བ་བཞིན་ཤར་སྒར་
དུ་བབས་ཏེ་གླིང་དམག་བརྒྱ་ཙམ་མཚོན་ལ་དྲངས་ནས་བྱུང་བ་དང་། ཕར་ཡང་
མདའ་མཚོན་གང་ཟིན་གྱིས་ལན་བཏབ་པས་བྱང་དམག་ལྔ་བཅུ་ཙམ་མཚོན་ལ་་་
568



ཞྭ་ནག་བླ་མ་བྲག་ལ་མནན།
དྲངས་པ་དང་། གོ་ར་རྒྱལ་པོ་དེས་རྟ་ཁ་དཀྲུགས་ཏེ། ཞལ་རས་ཉེར་དགུའི་
མུན་པ་ལ། །ང་རྒྱལ་དྲག་པོའི་ཟི་ར་འཚུབས། །ཐོད་པ་ཚེས་གསུམ་ཟླ་བ་ལ། །
དུག་གི་རླངས་པ་སྔོ་དམར་འཚུབས། །སྤྱན་མིག་ལ་ཁའི་སྐར་རྒྱན་ལ། །དམར་
པོ་དར་གྱི་ཡོལ་བ་བརྒྱབ། །མཆེ་བ་གངས་དཀར་ག ཙིག་ཡག་ལ། །རཀྟ་ཁྲག་གི་
ཐིགས་པ་འཛག བྱང་ཁོག་ལྷ་ཁང་ཡངས་པ་ལ། །དྲན་བྱེད་རྒྱལ་པོ་ཁྲག་གིས་
བསྐུལ། །དཔུང་པ་རྒོད་ཀྱི་གཤོག་པ་ལ། །སྟོབས་ཆེན་ཤ་རྒོད་གྱེན་ལ་འདྲིལ། །
བརླ་ཤེད་ཆེན་གྱིས་གསེར་སྒ་བཅག་ཤམ། རྐང་ཤེད་ཆེན་གྱི་ཡོབ་ཐག་བཅད་
ཤམ། ཁྲབ་འབུམ་མེའི་སིལ་སྒྲ་ཉི་ལེ། རྐེད་འཁོར་གསུམ་དུག་ཚེར་རྒྱས་འདྲ་
ཞིག་བྱས་ཏེ། རྟ་ཁ་བགག་ཡོབ་ཆེན་མནན་ནས། གྲི་མགོ་འཕུར་མདའ་མགོ་
བསྲང་སྟེ་སྟོང་འཇིགས་མེད་པའི་གླུ་འདི་དཔའ་བོ་དགྲ་ཤ་ཟ་བའི་བྱང་གླུ་སྟག་་་་
མོའི་ངར་སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དགུང་སྔོན་ནམ་མཁའ་ཡངས་པ་ནས། །ལྷ་ཆེན་ཁྲོས་པ་འབར་བ་ལྷ། །མི་
དཀར་ཤེལ་གྱི་གོ་ཁྲབ་ཅན། །ཕྱག་ན་མདུང་དར་སྦྲུལ་ཞགས་བསྣམས། །ཆིབས་
སུ་དུང་རྟ་གཡུ་རྔོག་ཆིབས། །འཁོར་དུ་ལྷ་བཙན་འབུམ་གྱིས་བསྐོར། །ཀི་བསྭོ་
བཞད་སྒྲ་དི་རི་རི། །བྱང་ཡུལ་རྒྱལ་པོའི་གྲོགས་ལ་བྱོན། །རླུང་ནག་འཚུབས་
མའི་ཀློང་དཀྱིལ་ནས། །སྒོ་སྲུང་ཧ་བ་བཙན་གྱི་བདུད། །མི་ནག་དུག་གི་འཁོར་
གསུམ་ཅན། །ཕྱག་ན་རལ་གྲི་ནད་རྐྱལ་ཐོགས། །ཆིབས་སུ་དོམ་ནག་ཁྲོས་མ་
ཆིབས། །འཁོར་དུ་བདུད་བཙན་འབུམ་གྱིས་བསྐོར། །དུག་རླངས་ན་བུན་ཤ་ར་
ར། །བྱང་ཡུལ་བུ་རྟའི་དཔུང་སྐྱོར་མཛོད། །ཡུལ་ལྷ་བྲག་དམར་ཤེལ་གུར་བཅས།
སོ་སོའི་ཆས་ལྡན་འཁོར་གྱིས་བསྐོར། །དགྲ་སྲོག་ཆོད་ལ་འདོད་དོན་སྒྲུབས། །ས་
569



གོ་ར་ཚྭ་རྫོང་།
，-.
.
.
འདིའི་ས་ངོ་མ་ཤེས་ན། །དཀྱིལ་ཤོད་ན་དམར་དགུ་བསྒྲིལ་ཟེར། །རྒྱལ་པོའི་མེ་
ཏོག་ར་བ་རེད། །བློན་པོའི་མདའ་ར་བར་མ་ཡིན། །མ་སྲུ་སྐྱིད་པའི་གནས་ར་
རེད། །ཧམ་ཆེན་གྲུ་སྒར་ཅི་ལ་འདེབས། །མ་ངན་ཇོ་རུ་ནག་རྫོང་བུ། །ཁྱིམ་ལ་
ཡོད་ན་གདོང་ལ་ཤོག །རི་ལ་ཡོད་ན་ཆ་འཕྲིན་གྱིས། །གནའ་མི་བོད་ཀྱི་གཏམ་
དཔེ་ལ། །དགུང་ལ་འགྲིམ་པའི་ཁྲི་གདུགས་དེས། །གླིང་བཞི་བསྐོར་བ་བསྐོར་ན་
ཡང་། །ཁྱབ་མཇུག་གདོང་ལ་འགྲོ་ལེ་མིན། །ནགས་རྫོང་བཟུང་བའི་དམར་ཡག་
སྟག །འཛུམ་དྲུག་རི་མོ་བཀྲག་ན་ཡང་། །ས་མདའི་གདོང་ལ་འགྲིམ་ལེ་མིན། །
རྒྱ་མཚོ་ཆུ་སྲིན་ངར་མ་དེ། །རྔམ་འཇིགས་སྟོབས་རྩལ་ཆེ་ན་ཡང་། །དུང་དཀར་
གདོང་ལ་འགྲིམ་ལེ་མིན། །མ་ངན་ཇོ་རུ་ནག་ལེབ་དེས། །རྒྱལ་ཕྲན་དབང་ལ་
འདུས་ན་ཡང་། །ཐོག་རྒྱལ་གདོང་ལ་འགྲོ་ལེ་མིན། །ད་དུང་གཏམ་ལ་འདི་འདྲ་
ཡོད། །དུས་མཐའི་བཙུན་པ་དམར་སེར་མདོག །དཀོར་ཟས་ཐོག་ལ་ཁྲམ་ཟས་
ཟ། །ད་དུང་མི་རྟག་རྒྱུད་བསྐུལ་བཤད། །དུས་མཐའི་མི་དཔོན་བེར་ཐུལ་ཅན། །
ཁྲིམས་ཟས་ཐོག་ལ་རྐུན་ཟས་ཟ། །ད་དུང་ཁྲིམས་གཏམ་ཧམ་ཚོད་བ ཤད། །དུས་
མཐའི་མ་ངན་ཇོ་རུ་བུས། །རྒྱུ་འཕྲོག་སྟེང་ལ་ཉེས་མེད་བསྐུམ། །ད་དུང་སེམས་
ཅན་འགྲོ་དོན་བཤད། །ལས་འབྲས་བླང་དོར་མི་ཤེས་པར། །དགེ་བཤད་སྡིག་
དཀྲོལ་ཡ་རེ་ང་། །དེ་ནས་ཉོན་དང་ཇོ་རུ་བུ། །ཕུ་བོ་རྒྱ་ཚ་ཞལ་དཀར་དེ། །
ཧོར་ངན་ཤན་པའི་ལག་ལ་ཤོར། །མགོ་འཕྲུ་ཡ་ཟི་མཁར་ལ་བཙུགས། །ཤག་
འདེབས་མཚང་འབྲུ་དཔའ་གཏམ་བཤད། །གཏན་གྲོགས་འབྲུག་མོ་དཔུང་པས་
འཕྲོག །གུར་དཀར་རྒྱལ་པོའི་ཇ་མ་བྱས། །ཟོ་དང་ཟི་ལོ་གླིང་ལ་ངོམ། །ངན་
བཤད་སྣ་དགུ་གླིང་ལ་བྱེད། །རྟེན་གསུམ་མུན་པའི་སྨག་ལ་བཅུག །ཤག་
འདེབས་ངན་སྨོས་བརྩོགས་པར་འཛིན། །སངས་རྒྱས་བསྟན་པ་མུན་ལྟར་བྱས། །
-
-
570



ཞྭ་ནག་བླ་མ་བྲག་ལ་མནན།
དཔའ་རྟུལ་ཕུ་ནུ་དམར་བསད་བཏང་། །བསད་བསད་ཤ་ལམ་ཁྲག་ལམ་འཐེན།།
མ་ཚད་དགྲ་མགོ་དོང་ལ་སྦས། །ཇ་མཁར་རིང་མོ་རྨང་ནས་བཤིག །ས་ཡུལ་
ལུང་སྟོང་སྐྱ་མོ་བྱས། །སྡང་དགྲ་བོས་མཐོང་ན་སྙིང་རླུང་ལྡང་། །དེ་བྱས་དཔའ་
ངར་ཤན་པ་དཔོན། །གླིང་དཀར་སྡེ་པའི་དཔོན་ལ་བསྐོས། །བཟང་ལ་དོན་མེད་
དམག་སྣ་དྲངས། །ངན་ལ་ངོ་བསྟོད་དཔའ་དར་སྤྲད། །ཁྱེད་མ་ངན་བུ་ལ་ཡག་
བཤད་མེད། །རྟ་ངན་ཐོ་རུར་རྒྱུག་ཤེད་མེད། །གནའ་མི་རྒད་པོའི་ཁ་དཔེ་ལ། །
ཆོས་མེད་བླ་མ་དཀོར་ལ་རྔམ། །ཟབ་མོའི་གདམས་ངག་ཕར་ལ་བཞག །རང་
ཉིད་གར་འགྲོ་མི་ཤེས་པའི། །གཞན་ཕན་བྱེད་པའི་གོ་ཐག་ཆོད། །ཁྲིམས་ཆེན་
དཔོན་ལུ་རྒྱུ་ལ་དགའ། དགེ་ཁྲིམས་དྲང་དོན་ཕར་ལ་བཞག །རང་ཉིད་ཅི་
མཐའ་མི་ཤེས་ལེའི། །གཞན་སྐྱབས་བྱེད་པའི་གོ་ཐག་ཆོད། །མ་ངན་བུ་མོ་བྱི་ལ་
དགའ། །ཤེས་རིག་འཛངས་ཤེས་ཕར་ལ་བཞག །རང་ཉིད་མཐའ་བརྟེན་མི་
ཤེས་ལེའི། །ཁྲེལ་གཞུང་མེད་པའི་གོ་ཐག་ཆོད། །གླིང་དཀར་ཇོ་རུ་དགྲ་ལ་
དགའ། །དགེ་བཤད་སྡིག་དཀྲོལ་ཕར་ལ་ཞོག །རང་བྱས་གཞན་གནོད་མི་དྲན་
ལེའི། །ཕན་སེམས་སྙིང་རྗེའི་གོ་ཐག་ཆོད། །དེ་རིང་ཉི་མའི་གདོང་གང་ལ། །
ཁྱོད་དང་འུ་གུ་གཉིས་པོ་དེ། །ཉག་ཕྲན་མདའ་དང་སྐྱ་རིང་མདུང་། །ངར་མ་
མཚོན་དང་རྒོད་པོའི་དཔུང་། །གང་དགའ་ཐུགས་དང་བསྟུན་པས་ཆོག །སྒར་
ལ་གབ་པས་ཕན་པ་ཆུང༌། །འཇིག་རྟེན་འགྲོ་བ་སེམས་ཅན་རྣམས། །གབ་ནས་
ཐར་པ་ངས་མ་མཐོང་། །ད་རེས་བཟུར་ན་མ་ངན་བུ། །ཤི་བ་དགུ་པ ས་མི་ཐུ་རེ།།
གལ་སྲིད་གདོང་ལ་མ་ཡོང་ན། །སྒར་ཆུང་གྲུ་བཞི་གླིང་དཀར་དམག །ཡུ་མེད་
བྱ་སྤུ་རླུང་ལ་བསྐུར། །དཔའ་རྟུལ་ལས་ངན་འཁོར་མེད་དཔུང་། །རེ་རེ་བཞིན་
དུ་མགོ་སྐེ་ཕྲལ། །དམག་མང་བྱེ་རི་ཕྱུག་མོ་དེ། །བྱང་ཡུལ་སྔོན་མོ་ཆུ་ཡིས་
-
ས བཙས
571



གོ་ར་ཚྭ་རྫོང་།
བཤལ། །ཁྱོད་ནུས་མེད་དེ་འདྲ་ཡིན་པས་ན། །ལུག་ཆུང་ལྷས་ར་མི་བཟུང་བར།།
སྤང་དཀར་ལོགས་ལ་ཅི་ལ་འགྲིམ། །ཤ་དམར་ཐང་ལ་མ་བཀྲམ་ན། །སྤྱང་ཐང་
སྔོན་མོ་མིན་རྟགས་གྱིས། །ཉ་མོས་ཆུ་ཀླུང་མ་བཟུང་བར། །ཀོ་བའི་གདོང་ལ་ཅི་
ལ་འགྲིམ། །གསེར་མིག་སྐམ་ལ་མ་འདོན་ན། །ལྕགས་ཀྱུ་ངར་མེད་ཡིན་རྟགས་
གྱིས། །གླིང་དམག་རང་ཡུལ་མི་སྡོད་པར། །བྱང་ཡུལ་རྒྱལ་ལ་ཅི་ལ་འགྲིམ། །
རྒྱལ་བློན་ཧ་ལ་མ་འཕངས་ན། །རྒྱལ་པོ་དཔའ་མེད་ཡིན་རྟགས་གྱིས། །གཏམ་
གོ་ནས་ཨི་བྱུང་ཇོ་རུ་བུ། །ཁྱོད་བུ་སྐྱེས་ཡིན་ན་གདོང་ལ་ཤོག །ཁྱི་སྐྱེས་ཡིན་ན་
བཤད་ལེ་མིན། །
ཅེས་བྱང་རྒྱལ་ནས་གླུ་དེ་ལྟར་བླངས་ཏེ་གདོང་ལེན་ཡོང་བའི་རེ་བས་ཨན་་་་
ཙམ་སྒུག་པས། ཚ་ཞང་འདན་མ་བྱང་ཁྲ་ནས་གླུ་དེ་ཐོས་པ་ཙམ་གྱིས་ང་རྒྱལ་
དྲག་པོ་གློ་བུར་དུ་ལང་སྟེ། རྒྱ་སྟག་ཁྲོས་མས་ཀི་སྒྲ་ཐོས་པ་ལྟར། གོ་མཚོན་སིང་
སྒྲ་ཉི་ལེ། ང་རྒྱལ་མེ་སྟག་ཐུ་ལེ། དྲག་པོ་བཞད་སྒྲ་སེང་ངེ་། འཁོར་གསུམ་དགྲ་
དར་འཚུབས་སེ། མགྱོགས་པའི་བང་ཁ་ལམ་མེ། དཔའ་བོས་རྐན་སྒྲ་ཐག་སེ།
ཁྲོ་བོ་བགེགས་ཀྱི་སྟེང་དུ་ཆས་པ་ལྟར་བྱང་རྒྱལ་དཔོན་བློན་རྣམས་ཀྱི་གདོང་དུ་་་་
ཀྲོང་ངེར་ཐོན་ཏེ་རྟ་ཁ་བགག་ཡོབ་ཆེན་གཡས་ཕྲལ་ཞིང་གཡོན་པས་མནན་ཏེ་་་་
ཟུར་འདུག་ཅིག་བྱས་ནས་མདའ་གཞུ་སྟེང་ལ་དྲངས་ཤིང་གླུ་འདི་ཐ་ལ་དྲུག་་་་་་
འགྱུར་ལ་དྲངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བླ་མ་ཡི་དམ་དཀོན་མཆོག་གསུམ། །བཀའ་གསོལ་བ་སྙིང་གི་དཀྱིལ་ནས་
འདེབས། །བྱིན་རླབས་ཐུགས་རྗེའི་ཀློང་ནས་སྩོལ། །འབྲེལ་ཚད་དོན་དང་ལྡན་
པར་ཤོག །འབྲལ་མེད་མངོན་སངས་རྒྱས་པར་ཤོག །རྒྱ་གར་གདན་ས་གོང་མ་
，
572



ཞྭ་ནག་བླ་མ་བྲག་ལ་མནན།
-
ནས། །མགོན་ས་ར་ཧ་ལ་གསོལ་བ་འདེབས། །བདག་དང་འགྲོ་བ་སེམས་ཅན་
རྣམས། །སངས་རྒྱས་པའི་འབྲས་བུ་ཐོབ་པར་ཤོག །ས་འདིའི་ས་ངོ་མ་ཤེས་ན། །
བྱང་ཡུལ་འབྲས་མོའི་ཤར་ཕྱོགས་ཀྱི། །སྐྱིལ་ཤོད་ན་དམར་དགུ་སྦྲེལ་ཟེར། །སྔོན་
ཆད་མིག་གིས་མ་མཐོང་ཡང་། །དེང་སང་གླིང་དཀར་སྒར་དཀྱིལ་རེད། །བྱང་
ཡུལ་གསོད་པའི་བཤས་ར་རེད། །ང་འདྲ་ང་ངོ་མ་ཤེས་ན། །འདན་ཡུལ་འདན་
གྱི་ཡ་ཐ་ནས། །འདན་ཡུལ་འདན་གྱི་མ་ཐ་ནས། །ཤུག་རིའི་ལྷ་མཁར་རིང་མོ་
ནས། །ཁྲི་གཅེས་འདན་མ་བྱང་ཁྲ་དང་། །ཕ་བྱང་ནས་ཡིན་པས་བྱང་ཁྲ་ཟེར། །
མ་འདན་ནས་ཡིན་པས་འདན་མ་ཟེར། །གཞན་གྱི་བུ་དང་འདྲ་ལེ་མིན། །
དཔོན་ཉི་མ་འདྲ་བའི་བློན་པོ་ཡིན། །དགྲ་འབྲོང་ཆུང་གཉིས་ཀྱི་གཉའ་གནོན་
ཡིན། །གཉེན་ཕུ་ནུ་གཉིས་ཀྱི་སྐྱོར་ཡ་ཡིན། །དེ་ནས་ཉོན་དང་གོ་ར་རྒྱལ། །
ཧམ་པ་མ་ཆེ་རང་ཚོད་ཟུངས། །འཛམ་གླིང་ཉིན་བསྐོར་བྱེད་མི་ལ། །ཁྲི་
གདུགས་མིན་པ་ག་ན་འགི། །རྒྱ་མཚོའི་ནོར་བུ་ལེན་མི་ལ། །གྲུ་བོ་མིན་པ་སུ་
ཞིག་འགི། །མཐའ་བཞིའི་བདུད་བཞི་འདུལ་མི་དེ། །གེ་སར་མིན་པ་སུ་ཞིག་
འགི། །བྱང་རྒྱལ་སྟོབས་མེད་ཧམ་པ་ཆེ། །བསམ་འཕེལ་ཡིད་བཞིན་ནོར་བུ་དེ། །
ལས་དབང་ཅན་ལ་མ་གཏོགས་པ། །སྐྱེ་བོ་ཕལ་གྱིས་ཐོབ་ལེ་མིན། །རིན་ཆེན་
གསེར་གྱི་མཛེས་ཡ་ལ། །ཨིནྡྲ་ནི་ལ་མ་གཏོགས་པ། །ཤེལ་རིགས་ཕལ་ལ་དབང་
ལེ་མིན། །དམ་པ་ཆོས་ཀྱི་སྒོམ་རིམ་དེ། །ལས་འཕྲོ་ཅན་ལ་མ་གཏོགས་པ། །སྐྱེ་
བོ་ཡོངས་ཀྱིས་ཐོབ་ལེ་མིན། །གེ་སར་རྒྱལ་པོའི་བསྒྲལ་བྱེད་དེ། །སྔོན་སྨོན་ཅན་
ཞིག་མ་གཏོགས་པ། །ལྟ་ལོག་ཁྱོད་འདྲས་ག་ནས་མཇལ། །དགུང་ལ་འགྲིམ་པའི་
གཟའ་སྐར་མང༌། །རྟ་བདུན་མི་འདྲ་མུན་པ་གསལ། །རྒྱུ་སྐར་མང་ཡང་འགྲན་
ཟླ་མེད། །མཁའ་ལ་འཕྱོ་བའི་འདབ་ཆགས་མང་། །བྱ་རྒྱལ་མི་འདྲ་དུག་ཅན་
573



གོ་ར་ཚྭ་རྫོང་།
འདུལ། །གཤོག་ཐོགས་མང་ཡང་འགྲན་ཟླ་མེད། །ས་ལ་རྒྱལ་ཕྲན་མང་ན་ཡང་། །
གེ་སར་མི་འདྲ་བདུད་རིགས་བསྒྲལ། །རྒྱལ་པོ་མང་ཡང་འགྲན་ཟླ་བྲལ། །བྱང་
ཡུལ་ཝ་མོའི་རྔ་རྒྱང་ངོམ། །དཔའ་རྟུལ་སྟག་གཟིག་རྗེས་ལ་ཡོད། །མཉམ་ན་མི་
འདྲ་དཀར་ནག་དབྱེ། །བྱང་ཡུལ་བོང་བུའི་འདུར་འགྲོས་ངོམ། །འདོ་ཆེན་བྱང་
མ་རྗེས་ལ་ཡོད། །བང་རྩལ་མི་མཉམ་ཤུགས་སྤྱོད་མཁན། །ཉམ་ཆུང་བྱང་གི་
དཔོན་པོ་ལ། །མ་སང་རྒྱལ་པོ་ག་ནས་ཕེབས། །གླེན་པ་ལུག་གི་སྲོག་ཐོག་ལ། །
ཁྲ་རིང་གནམ་ལྕགས་ག་ནས་བསྡིག །ཕྲ་མོ་ཤིག་གི་ལུས་སྟེང་ལ། །གནམ་ལྕགས་
སྣ་རེ་ག་ནས་གཡུག །ཁྱོད་དེ་འདྲའི་ཤི་བ་མ་བྲེལ་དང་། །འཆི་བདག་ཟུར་ལ་
སླེབས་ལེ་རེད། །ཤོག་ཟེར་ནས་འབོད་པ་མི་དགོས་པར། །ཚེ་རིང་ན་ཟླ་གསུམ་
ཨ་མགྲོན་རེད། །ཐུང་ན་ཞག་གསུམ་ཚོང་འདུས་རེད། །ཁྱོད་བྱང་ཡུལ་རྒྱལ་པོའི་
གདོང་ལེན་ལ། །ང་ཚ་ཞང་འདན་མ་བྱང་ཁྲ་ཡོད། །བྱང་དམག་བྱིས་ཁྱུ་ཕྱུག་མོ་
ལ། །ལྕགས་ཁྲ་ཧོར་པ་དཔའ་རྟུལ་ཡོད། །ཉམ་ཆུང་བྱང་གི་རྒྱལ་བློན་ལ། །
གནམ་ལྕགས་རྒྱ་ཟོར་གཏེར་མཚོན་ཡོད། །བྱང་དམག་རྒྱ་ཞིང་ཕྱུག་མོ་ལ། །
གནམ་ལྕགས་སེར་བ་གླིང་དམག་ཡོད། །བྱང་ཡུལ་སྟོབས་རྩལ་ཆེ་ཞན་འདྲ། །མི་
གསུམ་ཤོར་ན་བྱེས་ཤོར་རེད། །བདེན་ཨི་བསམ་བྱང་རྒྱལ་ལུག་ཡུ་མགོ། །གཡས་
ནས་བཏོན་པའི་ཉག་ཕྲན་མདའ། །སྨུག་རྒོད་སེ་ཕ་དགུ་སྦྲེལ་ཡིན། །དགྲ་དགུ་
ཆམ་ལ་ཕབ་པའི་རྟགས། །བྱ་རྒྱལ་ཁྱུང་གི་སྒྲོ་བཞི་སྤྲད། །གླིང་བཞི་ཁ་ལོ་བསྒྱུར་
བའི་རྟགས། །སྟོང་ཁ་དམར་པོ་མཚལ་གྱིས་བརྒྱན། །ཕོ་ངོ་བཙན་ལས་དམར་
བའི་རྟགས། །མགུར་དཀྲིས་སྔོན་མོ་གཡུ་ལས་བྱས། །མི་བཀྲག་གཡུ་ལས་ཆེ་བའི་
རྟགས། །སེ་རོང་ལྕགས་ཀྱི་མདེའུ་བཙུག །འཕངས་ན་ཐར་ས་མེད་པའི་རྟགས། །
སྐར་ཞག་དམར་པོ་ཟངས་ལས་བྱས། །བསྒྲལ་ཚད་ཞིང་ལ་འདྲེན་པའི་རྟགས། །
བ
574



ཞྭ་ནག་བླ་མ་བྲག་ལ་མནན།
གཡོན་ནས་བླང་པའི་མཆོག་དཀར་གཞུ། །ཡར་མཆོག་ཕོ་འབྲུག་རྭ་ལས་བྱས། །
གྲགས་པ་འབྲུག་ལས་ཆེ་བའི་རྟགས། །མར་མཆོག་བྲེ་སེར་རྭ་ལས་བྱས། །སྟོབས་
རྩལ་འབྲོང་ལས་ཆེ་བའི་རྟགས། །འཆང་བཟུང་གླང་ཆེན་ཐལ་དཀར་བྱས། །
སྟོབས་རྩལ་གླང་ལས་ཆེ་བའི་རྟགས། །ཤིང་རྒྱུད་པ་གཉིས་ལ་རྣམ་པ་དགུ། །
ནོར་རིན་ཆེན་བཟང་པོ་བཅོ་བརྒྱུད་འཛོམ། །ལུགས་མི་གཅིག་རྒྱལ་ཁབ་བཅོ་
བརྒྱད་དེ། །གླིང་དཀར་པོའི་དབང་ལ་སྒྱུར་བའི་རྟགས། །མཐེབ་སྐྱེན་པོས་
མདའ་སྟོང་སྤྲད་པའི་དུས། །ཐབས་ཤེས་རབ་ཟུང་དུ་འབྲེལ་བའི་བརྡ། །མདའ་
ཉག་ཕྲན་རླུང་རྒྱ་གཤོག་པའི་དུས། །དགྲ་སེམས་ཉིད་མར་མེ་སྐུམ་པའི་རྟགས། །
ལུས་མི་རྟག་དུག་ལྔའི་སྒྲོམ་བུ་དེ། །མཐེབ་སྐྱེན་པོས་ལྷ་སྒོ་ཕྱེ་བའི་དུས། །སེམས་
སྐྱེ་མེད་སྟོང་པ་ཡི་གེ་ཨཱ། །སེམས་སྣང་སྟོང་དཀར་དམར་ཐིག་ལེ་དཀར། །རླུང་
བུམ་ཆེན་འཁོར་ལོའི་རྟ་ལ་བསྐྱོན། །གཞི་ཆགས་བྲལ་བདེ་ལྡན་ཞིང་ཁམས་སུ། །
ལམ་ཐར་པའི་ས་ཆེན་མངོན་དགའི་ཞིང་། །ཕྱིར་མི་ལྡོག་འདྲེན་མཁན་གེ་སར་
རྒྱལ། །ཐུགས་མ་ཡེངས་དུས་གསུམ་སར་ལེར་གཟིགས། །དཔའ་སྐྱ་དྲུག་ནང་གི་
ཡང་མགྱོགས་པ། །སྐྱ་སྔོན་པོ་བང་ཁ་ཤ་ར་ར། །མདའ་ཉག་ཕྲན་འཁྲུལ་འཁོར་
ཁྱོད་ལ་བསྡིག །སེམས་མ་ཡེངས་ལྷ་ལ་གསོལ་བ་ཐོབ། །
ཅེས་འདན་མས་གླུ་མཇུག་རྫོགས་པ་དང་མདའ་དེ་འུར་སྒྲ་དང་བཅས་རྒོད་
པོ་ཡ་མི་སོ་ཁྲ་དེ་རྒྱལ་པོའི་སྔོན་དུ་ཆས་ཏེ་འདན་མ་ལ་ལན་འདེབས་རྩིས་ཀྱི་་་་་
མདའ་སྟོང་སྤྲད་ནས་ཡོད་པར། འདན་མའི་མདའ་དེ་ཐོག་བབས་པ་ལྟར་གྱིས་
ཁོའི་སྙིང་དཀར་ནག་མཚམས་སུ་ཐེབས་པས་བྲག་རི་ཐོག་གིས་གཏོར་བ་ལྟར་་་་་་
གྱིས་རྟ་ལས་ལྟུང་བ་དང་། རྒྱལ་པོ་དེ་ང་རྒྱལ་རབ་ཏུ་འཁྲུག་སྟེ་དགུང་ནས་སྒྲ་
གཅན་རྒྱུ་བ་བཞིན་དུ་འདན་མའི་གདོང་ལ་བྱུང་ཞིང་རལ་འགྲན་མང་པོ་བྱས་་་་་
༣，
E. 4，
575



གོ་ར་ཚྭ་རྫོང་།
ཀྱང་ཕན་ཚུན་སུ་ལ་ཡང་མཚོན་མ་སོང་། འདན་མའི་དཔུང་རོགས་ལ། ཆོས་
འགྲུབ། སྟག་དམར་སྟོབས་ཆེན། འདན་བློན་ལྷུན་གྲུབ་གྲགས་པ། སྟོང་ནག་
ཨ་རྒོད་ལེ་བེ། བྱེ་རིའི་བརྒྱ་དཔོན་གྲགས་པ་འབུམ་མེ་བཅས་རྒོད་ཧྲག་རྣམས་
ནས་གདོང་བླངས་ཏེ་མཚོན་མང་པོ་བཏབ་ཀྱང་མ་ཆོད། བྱང་རྒྱལ་ནས་རལ་གྲི་
བཏབ་པས་འདན་བློན་ལྷུན་གྲུབ་གྲགས་པའི་ཕྲག་པ་ལ་ཐེབས་པས་བྲང་མདོ་་་་་་
བར་དམར་ཧར་གྱིས་གཤག་སྟེ་ཆིབས་ལས་ལྷུང་། སྟོང་ནག་པའི་དཔུང་པ་ལ་གྲི་
ཐེབས་པས་ལག་གཡོན་ས་ལ་ལྷུང་། སྟོང་ནག་པའི་ངར་ཆེན་གྱིས་གྲི་ལན་གཉིས་
བཏབ་ཀྱང་མ་ཆོད། ཁོས་སླར་གྲི་གཅིག་བཏབ་བྱུང་བར་མགྲིན་པར་ཐེབས་
པས་དབུ་ཐང་ལ་འཕངས་ཏེ་འདས། བྱེ་རིའི་བརྒྱ་དཔོན་ལ་བློན་གཡུ་འབྲུག་
ནས་གྲི་བཏབ་སྟེ་བཀྲོངས། ཆོས་འགྲུབ་ཀྱིས་མདུང་བཏབ་ཡན་ཐུབ་བུ་ཡི་སྟོང་
ལྡན་ལ་ཐེབས་ཏེ་མདུང་སོ་རྒྱབ་ནས་ཐལ་གྱིས་ཐོན་ནས་བསད། བྱང་རྒྱལ་རབ་
ཏུ་ཁྲོས་ཏེ་རལ་གྲི་ཤུབས་ལ་དྲངས་ཏེ་གཡས་ལ་འགྱུར་ཞིང་ཕ་བོང་གཡག་རོ་ཙམ་
ཞིག་བླངས་ཏེ་འདན་མ་ལ་བརྒྱབ་པས་ལྷ་ཚངས་པས་ཤུགས་བླངས་པའི་སྟོབས་་་
ཀྱིས་འདན་མའི་སྐུ་སྲོག་ལ་མ་གནོད་རུང་ཤུགས་ཟེར་གྱིས་ཆིབས་ལས་ལྟུང་བ་་་་
དང་མཉམ་དུ་བྱང་རྒྱལ་ནས་ཀི་ཤར་གནམ་ས་གས་པ་ལྟར་ཞིག་བཏང་སྟེ་རི་་་་་་
གཟར་ནས་རྦབ་རྒོད་འདྲིལ་བ་ལྟར་གྱིས་སྒར་དུ་མཆོངས་ཏེ་གླིང་དམག་ཉིས་་་་་་
བརྒྱ་ཙམ་རལ་གྲིའི་ངར་ལ་དྲངས་ནས་བྱུང་བ་དང་། དེར་རྒྱལ་པོའི་སྤྲུལ་པ་མི་
སྨུག་རྔམ་བརྗིད་ཅན་ཞིག་གིས་གདོང་བླངས་ཏེ་དང་པོ་མདའ་འགྲན། དེ་ནས་
མདུང་ཁ། ཐ་མ་རལ་འགྲན་དང་དཔུང་འཛིང་ཇ་ཡུན་གསུམ་ཙམ་མཛད་ཀྱང་
དབྱེར་མ་ཆོད། བློན་གཡུ་འབྲུག་དང་སྟག་དམར་སྟོབས་ཆེན་གཉིས་རལ་འགྲན་
མང་དུ་བྱས་པས་གཅིག་ངོ་གཅིག་གིས་བླངས་པ་ལྟར་ལས་དབྱེར་མ་ཆོད་པས།
，
576
，
•
་
• • ,，
་



ཞྭ་ནག་བླ་མ་བྲག་ལ་མནན།
་
དེ་ནས་ཁྲབ་ཆེན་དཔུང་འཛིང་བྱས་པས་གཡུ་འབྲུག་ངར་བ་ལྟར་གྱིས་སྟོབས་་་་་
ཆེན་རྟ་ལས་ཕྲལ་བ་དང་མཉམ་དུ་རྨ་རྒྱལ་གྱི་སྤྲུལ་པ་མི་དཀར་རྟ་དཀར་ཅན་་་་་
ཞིག་གར་བྱུང་མེད་པར་ཕེབས་ཤིང་སྟོབས་ཆེན་གྱི་དཔུང་རོགས་བྱས་པས་གཡུ་་་་
འབྲུག་མི་གཅིག་ཡིན་ཀྱང་ལྷ་མི་གཉིས་ཀྱི་དཔུང་ཡ་བྱས་ཏེ་ཇ་ཡུན་གསུམ་ཙམ་་་་
འཇུ་རེས་འཐམ་རེས་བྱས་ཀྱང་དབྱེར་མ་ཆོད། ཐོག་རི་ཤ་བ་སྐུ་རིང་དང་།
སྟོང་དཔོན་འཇིགས་མེད་གཉིས་ཀྱིས་ངར་ཆེན་གྱིས་དཔུང་གཤག་སྟེ་གླིང་དམག་་
བཅུ་བསྐོར་ཞིག་མཚོན་ལ་དྲངས་ནས་བྱུང་བར། འཇང་སྲས་ཀྱིས་གདོང་བླངས་
ཏེ་རལ་འགྲན་བྱས་ཀྱང་དབྱེར་མ་ཆོད་པར་འདྲ་མཉམ་སྐབས། འབྲོང་ཕྲུག་
རྒོད་རྒྱལ་གྲགས་པ། འབྲུ་མི་དཀར་གཉིས་དེར་སླེབས་ཏེ་རལ་འགྲན་བྱས་པས་
ཁོང་གཉིས་ནས་གྲི་ངོ་མ་ལོན་ནས་རྟ་ཁ་བསྒྱུར་བ་དང་། འཇང་སྲས་ཀྱིས་རལ་
གྲི་ག ཅིག་བཏབ་པས་ཐོག་རི་ཤ་བ་སྐྱ་རིང་གི་སོག་ཕྲག་ཕྱེས་ཏེ་རྟ་ལས་ལྷུང༌།
འབྲོང་ཕྲུག་དང་འབྲུ་མི་དཀར་གཉིས་ནས་དཔའ་བོ་དཔུང་བསྒྲིག་གིས་སྟོང་་་་་་་
དཔོན་འཇིགས་མེད་ལ་གྲི་བཏབ་པས་མཐར་སོད་ཐུབ་ཙམ་བྱུང་ཟེར། བྱང་
རྒྱལ་དང་གཡུ་འབྲུག་གཉིས་རྟ་ཁ་གར་བསྒྱུར་ཡང་སྤྲུལ་པའི་དཔའ་བོ་གཉིས་་་་་
ནས་གདོང་བླངས་ཤིང་འཐབ་པས་དབྱེར་མ་ཆོད་པར་ཐང་ཆད་པ་ལྟར་གྱིས་་་་་
རྒྱལ་བློན་གཉིས་དཔའ་ཚོད་བཟུང་སྟེ་སྒར་མཐར་ཐོན་སོང་ངོ༌། །བྱང་ཡུལ་གྱི་
དམག་ཉིས་བརྒྱ་ཙམ་དང་བློན་ལྔ་བཅས་སོད་འདུག གླིང་དམག་ཡང་སུམ་བརྒྱ་
ཙམ་དང༌། དཔའ་རྟུལ་བཞི་ལྔ་ཙམ་ཤོར་བའི་སྐུ་གདུང་སྤུར་སྦྱང་བྱས། བྱང་
མའི་རོ་རྣམས་ཆུ་ལ་བཏབ་སྟེ། དཔའ་རྟུལ་ཆེ་གྲལ་དབུ་ཉེས་མ་བྱུང་བར་དགའ་
སྤྲོའི་ངང་དཔའ་དར་འོས་བབ་ལུགས་མཐུན་ལྟར་གནང་། ཉི་མ་དེ་ཡི་ཕྱི་ཉིན་
བྱང་གི་རྒྱལ་བློན་རྣམས་རྟིང་མ་ལེན་པར་འགྲོ་བར་བརྩམ་ཡང་། བློན་རྒན་བདེ་
E
，
༣，
E. 4，
577
*
་
་
,* 4
&



གོ་ར་ཚྭ་རྫོང་།
ཆེན་དང་། བྱང་བཟའ་ཆོས་ཀྱི་སྒྲོན་མ་བཅས་ནས་རྨི་ལམ་ངན་པས་བཤོལ་མ་
བྱེད་པའི་གླུ་ལེན་སྐོར་གསུམ་ཡོད་ཀྱང་མ་བཀོད། རྒྱལ་བློན་རྣམས་ནས་ཉན་
པའི་ཕྱོགས་ཙམ་མེད་པར་དགྲ་དར་ཚུབས་སེ་གོ་གྱོན་མཚོན་ཐོགས་ཏེ་སོ་སོའི་རྟ་་
ལ་ཞོན་ཅིང་། མཚར་དམར་གནམ་ལྕགས་སུམ་མདོ་ལ་གླིང་མོན་འཇང་གི་སྒར་
ལ་གཏད་དེ་ཆས། དེ་ཡི་དུས་སུ་མོན་འཇང་གི་རྟ་པ་བཅོ་ལྔ་སྤང་རིང་དིལ་ཆེན་
ལ་ཁར་ཡོད་པ་རྣམས་ཀྱིས་མཐོང་ཞིང་བསངས་དཀར་དུད་པ་བཏང་བས་གླིང་་་
སྒར་ནས་མཐོང་སྟེ། དགྲ་ཡོད་པར་རྟོགས་ནས། དཔའ་རྟུལ་ཁས་ལེན་འཛིང་
ཆ་བཅས་གོ་བཙན་གྱོན་ཏེ། འཁོར་གསུམ་བསྐོར་ཞིང་རྟ་ལ་ཞོན་ནས་སྒར་
མཐར་བུད་པ་དང༌། བྱང་གི་རྒྱལ་བློན་རྣམས་ཀྱང་ཤར་སྒར་དུ་བབས་ཏེ། ཐོག་
རྒྱལ་ཁྲི་བཙན་དང་། སྟོང་སྟག་དམར་ལུ་གཉིས་ནས་ཁས་ལེན་དཔའ་བོ་ལྔ་བརྒྱ་
བཅས་དགུང་ནས་གནམ་ལྕགས་ཀྱི་སེར་བ་འབེབས་པ་ལྟར་གྱིས་གླིང་དམག་བརྒྱ་
ཙམ་མཚོན་ལ་དྲངས་ཤིང་བྱུང་བ། གླིང་དམག་རྣམས་ནས་ཀྱང་ཀི་བསྭཱ་རི་ལུང་
ཁེངས་པའི་ངང་ནས་མདའ་མཚོན་ཅི་རིགས་ཀྱིས་ལན་སྤྲད་པས་བྱང་དམག་མང་
པོ་བསད་པ་དང་། དཔའ་བདུད། བེར་ཐུལ་ལྷ་རྒོད། ལྕགས་རྡོའི་སེར་བ་ཡ་
མེད། ཁུ་བྱུག་པདྨ་ཉི་གྲགས། པད་མཁར་ལྷུན་གྲུབ། གསེར་ལྷའི་རྨེ་རུ་དམར་
པོ་སོགས་ཀྱིས་གདོང་བླངས་ཤིང་གྲི་མཚོན་མང་པོ་བཏབ་ཀྱང་ཅི་ཡང་མ་ཐུབ། །
བྱང་རྒྱལ་ནས་གྲི་བཏབ་པས་བེར་ཐུལ་བུ་ཡི་དཔུང་པ་ལ་གྲི་རྨས་ཅུང་ཟད་བྱུང་་་
བས་ཕྱི་འགྱེད་བྱས། བྱ་རྒན་བུ་ངར་ཆེན་གྱིས་ཉེ་བཅར་བྱས་ཏེ་གྲི་ལན་གཉིས་
རྒྱལ་པོ་ལ་བཏབ་ཀྱང་མ་ཆོད། ཁོས་གྲི་ལན་གསུམ་བཏབ་ཀྱང་མ་ཆོད་པས།
རྒྱལ་པོ་ངར་ཆེན་གྱིས་རལ་གྲི་ཤུབས་ལ་དྲངས་ཏེ། དཔུང་པས་འདོམ་བཏབ་
ཅིང་རྟ་ལས་ཕྲལ་ཏེ་རྡོ་ལ་བརྡབ་སྟེ་བཀྲོངས། དེ་ནས་དཔའ་རྟུལ་ཚོས་སྟོང་སྟག་
་སྟེ་
578
：
.
= !"



ཞྭ་ནག་བླ་མ་བྲག་ལ་མནན།
ལ་གྲི་མང་དུ་བཏབ་པས་ཀྱང་འདུལ་སྐལ་མེད་པས་ཅི་ཡང་མ་གནོད། ཁོས་རལ་
གྱི་དེ་དཔའ་རྟུལ་རྣམས་ལ་རེ་རེ་བཞིན་བཏབ་པས་རྨི་ལིའི་འབུམ་དཔོན་གྲགས་་་
པ་ལ་ཐེབས་པས་ཆིབས་ལས་ལྷུང་། འཇང་དཔོན་ཨ་རིགས་སྟོང་ལྡན་ལ་ཐེབས་
པས་རྩིབ་མ་སྒོ་ཕྱེས་པ་ལྟར་ཁྲག་དམར་ཤར་ཤར་བྱུང་བ་དང་། ཨ་རིགས་བུ་ཤི་
མ་ནུས་པར་ཁོའི་ཐོང་རྩ་ནས་བསྡུས་ཏེ་གྲི་བསྣུན་ཀྱང་མ་ཕིག ཁོས་རུམ་ནས་
འབར་ཐུང་ཨ་འབོ་དྲུག་གྲག་ཅིག་བཏོན་ཏེ་བརྒྱབ་པས་མདེའུ་རྒྱབ་ནས་ཐོན་ཏེ་་་
རྟ་ལས་ལྷུང་། དེ་ནས་ཀི་ཤར་བཏབ་སྟེ་སྒར་ལ་རྦབ་རྒོད་འདྲིལ་བ་ལྟར་གཡས་
སྒར་ལ་མཆོངས་ཤིང་དམག་འཐུ་སྔོན་ཅན་ལ་བརྒྱ་ཙམ་བཅོམ་ཞིང་བྱུང་བ་ན།
དུང་སྐྱོང་། ཟླ་བ་ཁྲ་བཙན། བྲག་བཙན། མོན་ཁ་བཀྲ་བུ་ཡི་ཨ་བཀྲ་བཅས་
དཔའ་རྟུལ་རྣམས་ནས་རང་སྲོག་ལྟོས་མེད་ཀྱིས་ཤི་འཐབ་བྱས་ཀྱང་འདུལ་སྐལ་་་་
མེད་པས་ཅི་ཡང་མ་ཐུབ་པས། སྟོང་སྟག་དམར་ལུ་དེ་བཟོད་མེད་ཀྱི་ང་རྒྱལ་
དྲག་པོ་དུག་ཆུ་ལྟར་ཁོལ་ཞིང་། རལ་པའི་གསེབ་ནས་མེ་སྟག་ཐོར་ཐོར་འཁྲུག་
ཅིང༌། གདོང་པ་དམར་པོ་གློ་བ་ཁྲག་གིས་གང་བ་ལྟར་གྱུར་ཏེ། རྔུལ་ནག་གི་
རླངས་པ་ཕྱུར་ཞིང་རལ་གྲི་ཁྲག་གི་རྒྱུན་འཛག་པ་དེ་བེར་གྱི་ཕུ་དུང་ལ་ཕྱིས་ཏེ་་་་
ཤུབས་ལ་བཙུད་ཅིང་། འཆིང་བྱེད་གློག་གི་ཞགས་པ་དེ་གྲུ་ནས་ཕུད་དེ་དགུང་
ལ་ཕྱར་ཞིང་གོང་ནས་མི་འཇིགས་པའི་སྟངས་སྟབས་བཅས་གླུ་འདི་དཔའ་བོ་་་་་
ཁྲོས་པའི་སྟག་མོའི་ངར་སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
མཁྱེན་གཅིག་དགུང་སྔོན་ཡངས་པ་ནས། །ལྷ་ཆེན་འབར་བ་ཁྲོས་པ་ལྷ། །བྱང་
ཡུལ་རྒྱལ་པོའི་དབུ་འཕང་བསྟོད། །མ ཁྱེན་གཉིས་སྒོ་སྲུང་ཧ་བ་བདུད། །དམག་
དང་བུ་རྟའི་ཁ་འཛིན་མཛོད། །མ ཁྱེན་གསུམ་བྲག་དམར་ཟངས་ཡག་རྒོད། །
579
- ，་
་་ , * ཙམ



གོ་ར་ཚྭ་རྫོང་།
དགྲ་སྙིང་དམར་པོ་སྤར་གྱིས་ཐོབ། །ས་འདི་ས་ངོ་མ་ཤེས་ན། །མཚར་དམར་
གནམ་ལྕགས་སུམ་མདོ་ཟེར། །རྒྱལ་པོའི་མེ་ཏོག་ར་བ་རེད། །བློན་པོའི་མདའ་
ར་གོང་མ་རེད། །བཙུན་མོ་སྐྱིད་པའི་གླིང་ཁ་རེད། །སྟེང་ནས་བྱ་རིགས་འཕུར་
དབང་མེད། །འཕུར་ན་གཤོག་དྲུག་མདའ་མོས་གཏོར། །བར་ན་གཅན་གཟན་
འགྲོ་དབང་མེད། །སོང་ན་གྲ་འཛུམ་གདན་ལ་འདིང༌། །འོག་ན་ཉ་སྲམ་འཕྱོ་
དབང་མེད། །འཁྱུག་ན་ཆུ་གཤོག་སྐམ་ལ་འདོན། །གླིང་དཀར་དཀྲུ་དམག་ཅི་ལ་
བབས། །གཞན་མའི་རྒྱལ་ལ་འགྲིམ་འགྲིམ་དེ། །བྱང་ཡུལ་རྒྱལ་ལ་འགྲིམ་ལེ་མིན།
མི་འགྲོའི་རྩ་བ་བཤད་པས་ན། །བྱང་རྒྱལ་ཁྲི་བཙན་དབང་ཐང་ཆེ། །སྟག་རི་
དཔའ་བོ་ང་རྒྱལ་ཆེ། །ལན་མེད་བྱང་དམག་ཁ་ཞིང་ཆེ། །བྱང་ཐང་ན་བ་ལྷགས་
རླུང་ཆེ། །རྒྱལ་བློན་ཐབས་མཁས་བློ་མཐུན་ཆེ། །གླིང་དཀར་དགྲ་མང་ཆག་སྒོ་
ཆེ། །ཆེ་དྲུག་བར་ནས་རྙིང་མ་ལེན། །རོག་རྒྱས་གཟན་ལ་མི་འགྲིམ་རྒྱུ། །རི་
བོང་སྔོ་ལུས་བང་རྩལ་ངོམ། །སྤྱང་ཐང་སྒང་ཟུར་མི་འགྲིམ་རྒྱུ། །གླེན་པ་ལུག་
གིས་འབའ་སྒྲ་སྒྲོག །རྒྱལ་བློན་རྟིང་མ་མི་གཅོད་རྒྱུ། །སྡར་མ་གླིང་གིས་དཔའ་
རྩལ་ངོམ། །གནའ་མི་རྒད་པོའི་ཞལ་རྒྱུན་ལ། །ཇག་ཐང་དགུ་བསྐོར་བ་ཤི་
འདོད་ཟེར། །མདའ་སེར་ཁ་ལོང་ན་འཐོར་ལྟས་ཟེར། །རྒས་གཞོན་རྩེད་བརྩེས་
ན་གུམ་འདོད་ཟེར། །དཔེ་དེ་དང་ཁྱད་པར་ག་ན་ཡོད། །ཚད་མེད་གེ་སར་ཧམ་
པ་ཆེ། །ཁྱི་ལ་མ་འཕྲད་གྲུམ་པ་དེས། །སྟག་ལ་འཕྲད་ཀྱང་ངར་སྒྲ་སྒྲོག །རྒྱལ་
ཁྲིམས་མ་འཕྲད་རྐུན་པོ་དེས། །རྒྱུ་བདག་ཐོག་ལ་ང་རྒྱལ་བྱེད། །རྒོད་པོ་མ་
འཕྲད་ཕོ་གསར་དེས། །འཆི་བདག་འཕྲད་ཀྱང་དཔུང་པ་འཕུར། །རྡོ་ལ་མ་
འཕྲད་ཁྱི་སར་དེས། །མགྲོན་ལ་འཕྲད་ན་མཆོངས་རྩལ་ཆེ། །གླིང་དཀར་ཟེར་བ་
ཤེས་མེད་བུ། །ལྷོ་གླིང་བདེ་བའི་ཞིང་ཁམས་འདི། །མི་བདེ་སྡུག་ལ་སྦྱར་མི་རེད།།
580
ས་
*
，，
*
--



ཞྭ་ནག་བླ་མ་བྲག་ལ་མནན།
སོ་སོའི་ལུགས་མཐུན་ལྷ་ཆོས་དེ། །དམ་ལོག་བསྟན་པ་བསྣུབ་མི་རེད། །སྐྱེས་
པའི་དལ་འབྱོར་མི་ལུས་དེ། །མི་སྐྱིད་མཚོན་ལ་སྦྱར་མི་རེད། །བསགས་པའི་
ཁྱིམ་ནོར་རི་གཏེར་བཅས། །སྙིང་རྗེ་མེད་པར་འཕྲོག་མི་རེད། །བཞེངས་པའི་
རྟེན་མཁར་གྲུ་བཞི་དེ། །མེ་ཆུ་རླུང་གིས་སྟོང་ལ་བསྒྱུར། །ལྷ་ཆོས་ཟེར་ཞིང་
གཞན་སྲོག་གཅོད། །འགྲོ་དོན་ཟེར་ཞིང་མ་བྱིན་ལེན། །ཁ་བཤད་ལག་ལེན་ཁ་
ཁ་རེད། །མི་ཡག་མི་བཟང་དཔའ་རྟུལ་དཔུང་། །བྱང་ཡུལ་རྒྱལ་བློན་འགྱོད་རྒྱུ་
མེད། །སྔར་འདས་རང་དོན་བྱུས་ལ་ཤི། །ད་ཡོད་རྒྱལ་བློན་གཞན་བློ་སྤང༌། །
དགྲ་འདྲེ་གླིང་གི་ཤ་ཕ་དཔོན། །གཅིག་མེད་མ་ཐུབ་སྡོད་དོགས་མེད། །ཤི་
གསོན་ཅི་བྱུང་འགྱོད་རྒྱུ་མེད། །གསོན་ན་གླིང་དཀར་འབངས་ལ་བསྒྱུར། །ཤི་ན་
དུར་ས་རང་ཡུལ་འདེབས། །ཅི་མ་ཡིན་ལ་སྡོད་རེ་བྲལ། །དཔའ་བོའི་དཔུང་
རྟགས་སྒར་ལ་ལྟོས། །ངར་མའི་གཅོད་རྔམ་རོ་ལ་ལྟོས། །ད་ནངས་ཞོགས་ཀྱི་
རྟིང་མ་ལ། །སྒར་ཤར་ནས་ག ཤག་ཅིང་ནུབ་ནས་ཕུད། །ཤ་ལ་བྱ་རྒོད་སུན་ལེ་
དང་། །ཁྲག་ལ་རྒྱ་མཚོ་འཁྱིལ་ལེ་བྱས། །ད་ལྟ་གདོང་ལེན་དཔའ་རྟུལ་ལྔ། །
འཆིང་བྱེད་གླིང་གི་ཞགས་ལ་བཀུག གཏམ་བཟང་ན་ཚེར་མའི་དོང་ལ་སྦས། །
ད་ལྟ་གདོང་ལེན་དཔའ་རྟུལ་ལྔ། །འཆིང་བྱེད་གློག་གི་ཞགས་ལ་བཀུག །གཏམ་
བཟང་ན་ཚེར་མའི་དོང་ལ་སྦས། །ངན་ན་རང་ཤ་ལྟོ་ལ་སྟེར། །མ་ཟད་མོན་
འཇང་རྨི་ལིའི་སྒར། །གཅིག་མེད་སྟོང་ལ་མི་བསྒྱུར་རེ། །སྟོང་གཏམ་ཡིན་མིན་
ད་ལྟ་གསལ། །
ཅེས་གླུ་དེ་ལྟར་བླངས་ཤིང་རྔམ་སྟབས་ཀྱིས་མེ་སྟག་དང་འོད་གློག་བཅས་་་་
འཕངས་བྱུང་བས། དཔོན་བློན་ལྔ་ལ་ཐེབས་པས། དུང་སྐྱོང་དཔོན་དང་།
བྲག་བཙན་གཉིས་ལ་རྒྱུ་རིན་ཆེན་ནོར་གྱི་ཞབས་ལྕག་ཆུ་ཤིང་ནག་པོའི་རྟ་ལྕག་་་་
581
ག་ག་ ་
མ་



གོ་ར་ཚྭ་རྫོང་།
བཅས་ཡོད་པས་གློག་གིས་འཇུ་མ་ཐེབས། འཇང་ཐེ་ལེ་བུ་ཡི་དཔའ་རྒོད། མོན་
ཨ་འོན་ཏིས་མགོ། རྨི་ལིའི་བརྒྱ་དཔོན་དབང་ཕྱུག་གསུམ་དེ་ར་ལུག་སྦྲེལ་བ་ལྟར་
ལུས་འགུལ་དབང་མེད་པར་འཆིང་ཞིང་མིག་ཧྲིག་ཧྲིག་ཁ་གདངས་ཤིང་མི་རྟ་་་་་
ཕྲལ་ཏེ་དྲ་མ་དྲུད་ཀྱིས་ཤོར་བ་དང་། དཔའ་རྟུལ་གཉིས་ནས་རྗེས་བཞིན་
མཆོངས་ཏེ་ཁོ་ལ་ངར་ཆེན་གྱིས་གྲི་ལན་དགུ་རེ་བཏབ་ཀྱང་འདུལ་སྐལ་མེད་པས་
ཅི་ཡང་མ་ཐུབ། ཁོས་གྲི་བཏབ་པས་བློན་པོ་གསུམ་དེར་བསད་ཅིང༌། དུང་སྐྱོང་
དང་བྲག་བཙན་གཉིས་ལ་ཡང་གི་མང་པོ་བཏབ་བྱུང་ཡང་ཁྲབ་གོས་རྣམས་ཤུག་་་
ཧྲུག་བཏང་བ་ལས་ཤ་ལ་མ་བབས། དེ་ནས་ཁོས་གྲི་ཤུབས་ལ་བཙུད་དེ། རྡོ་
གཡག་རོ་ཙམ་ཞིག་སྟོབས་ཀྱིས་བླངས་ཏེ་བརྒྱབ་པས། ལྷ་སྲུང་གིས་ཤུགས་
བླངས་པས་ཟུར་ཙམ་བྲག་བཙན་ལ་ཁེལ་ཞིང་ཚིབས་ལས་ལྷུང་བ་དང་། ཁོས་
དུང་སྐྱོང་དཔོན་གྱི་ཐོང་རྩ་ནས་ལག་གཡོན་པས་བཟུང་ཞིང་གཡས་པས་ཁྲབ་ཀྱི་་་
སྟོད་ཁེབས་ནས་བསྡུས་ཏེ་རྟ་ལས་ཕྲལ་བ་དང༌། དུང་སྐྱོང་དཔོན་ནས་ཀྱང་ངར་
ཆེན་གྱིས་ཁོ་ལ་དེ་བཞིན་འཐམ་ཀྱང་ཁོ་སྟོབས་ཆེ་ཙམ་གྱིས་རྡོ་ལ་རྡེབ་ཉེ་བ་ན།
རྨ་རྒྱལ་གྱི་སྤྲུལ་པས་གདོང་བླངས་ཏེ་འཐམ་རེས་བྱས་པས། ཁོས་ལྷ་མི་གཉིས་ཀྱི་
སྟོབས་ལ་འགྲན་དཀའ་བར་སེམས་ཏེ། དུང་སྐྱོང་བཏང་ཞིང་། རལ་གྲི་ཤུབས་
ནས་ཕྱུང་སྟེ་སྤྲུལ་པའི་རྒྱལ་པོ་ལ་ལན་གཉིས་བཏབ་ཀྱང་རྡོ་ལ་དབྱུག་པ་བསྣུན་པ་
བཞིན་ལས་མ་ཆོད། དུང་སྐྱོང་དཔོན་ཆིབས་ཐོག་ཏུ་བུད་ཅིང་ཁོ་ལ་མདུང་དེ་
སྐར་མདའ་ཆད་པ་ལྟར་ལན་གསུམ་བསྣུན་ཀྱང་མ་ཕིག དེ་ནས་ཁོ་ཚངས་པས་
བློ་ཁ་བསྒྱུར་ཏེ་རྟ་ཁ་གཡོན་ཕྱོགས་སུ་བསྒྱུར་ཏེ་འཇང་མོན་གྱི་རྟ་དམག་བཞི་བཅུ་
ཙམ་མཚོན་ལ་དྲངས་ཤིང་དཀྱིལ་སྒར་ལ་གཏད་དེ་ཤར་གྱིས་བྱུང་ཞིང་། གླིང་
དམག་བརྒྱ་ཙམ་བཅོམ་པས། ཟླ་བ་ཁྲ་བཙན། འཇང་ཕྱིང་ཐུལ་བུ་ཡི་གཡུ་རྩེ་
582
པ
་འ**་
ད



ཞྭ་ནག་བླ་མ་བྲག་ལ་མནན།
བཅས་ནས་གྲི་མདུང་མང་པོ་བཏབ་ཀྱང་ཁོ་ལ་ཅི་ཡང་མ་ཐུབ། ཁོས་གྲི་དེ་རེ་རེ་
བཞིན་བཏབ་བྱུང་བ། ཕྱིང་ཐུལ་གཡུ་རྩེའི་སྐེ་དཔུང་ཕྲལ་ཏེ་རྟ་ལས་ལྷུང༌། ཟླ་
བ་ལ་དཔུང་པའི་ཐོག་གྲི་རྨས་བྱུང་ཞིང་རྟ་ཁ་བསྒྱུར་བས། ཁོ་ངར་ཆེན་གྱིས། །
ཀི་ཤར་བཏང་སྟེ། དཀྱིལ་སྒར་གཤག་ཅིང་ལས་གུར་ལ་གདོང་གཏད་དེ་ལམ་
ཞོར་ནས་གླིང་དམག་མང་པོ་ཤི་རྨས་བཏང་བྱུང་བ་དང་། གཡུ་ལྷ་ནས་བྱུས་
ཕམ་འདི་ལྟ་བུ་ཁུར་བ་ལས་ཤི་ན་མི་དགའ་རེ་བསམ་པའི་ང་རྒྱལ་རབ་ཏུ་འཁྲུག་་་
ཅིང་རྟ་གནམ་ཡག་གི་བང་ཁ་བཏང་ནས་རྗེས་བཞིན་མཆོངས་པ་དང་དཀྱིལ་་་་་
སྒར་མ་ཟིན་ཙམ་ནས་ཞིང་གདོང་བཀག་པས། ཁོས་གཡུ་ལྷ་ཡིན་པ་ཤེས་ནས་རྒྱ་
སྟག་ཁྲག་གིས་བཟི་བ་ལྟར་ང་རྒྱལ་དྲག་པོ་འཁྲུགས་ཏེ། དེ་རིང་ཁོ་དང་ང་
གཉིས་གཅིག་ཤི་གཅིག་ལུས་ཞིག་མ་བྱུང་བར་ཕྱིར་ཁ་མི་བསྐོར་བསམ་པའི་སྙིང་
སྟོབས་བཅད་དེ། རལ་པ་དམར་སེར་འཁྱིལ་པའི་གསེབ་ནས་མེ་སྟག་དམར་
པོའི་ཟི་ར་ཚུབས། ཞལ་རས་དམར་པོ་བྱི་རུ་ལ། རྔུལ་ནག་རླངས་པ་མུན་ལྟར་
འཁྲིགས། སྤྱན་མིག་སྐར་ཆེན་ཤར་འདྲ་ལ། དམར་པོ་དར་གྱི་ཡོལ་བ་བརྒྱབ། །
མཆེ་བ་གངས་རིའི་འཕྲེང་བ་ལ། ཁྲག་གི་ཐིགས་པ་སིར་སིར་བབས། དཔུང་པ་
རྒོད་ཀྱི་གཤོག་པ་ལ། ཤ་རྒོད་རུ་ལུ་གྱེན་ལ་འགྲིལ། རྟ་ཁ་བགག་ཡོབ་ཆེན་
མནན་ཞིང་། མདུང་ནག་སྡུག་པ་ཟིལ་གནོན་དེ་སོ་ཤུབས་ཕུད་དེ། མདུང་སྟེང་
ས་ལ་ལན་གསུམ་བརྡབ་ཅིང་དགུང་ལ་གཟར་དེ། གླུ་འདི་དཔའ་བོས་དགྲ་ཤ་ཟ་
བའི་སྟག་མོའི་ངར་སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དགུང་སྔོན་འབུམ་པའི་མཁའ་ཀློང་ནས། །ལྷ་ཆེན་ཁྲོས་པ་འབར་བ་ལྷ། །དགྲ་
བོ་བསད་པའི་ཤ་ཁྲག་བཞེས། །རྒྱལ་པོའི་དབུ་འཕང་དགུང་ལ་བསྟོད། །བར་
583
，
•
་
• • ,，
་



གོ་ར་ཚྭ་རྫོང༌།
སྣང་གློག་གི་གུར་ཁང་ནས། །སྒོ་སྲུང་ཧ་བ་བདུད་བཙན་མཁྱེན། །གླིང་དཀར་
བུ་རྟའི་དོན་སྙིང་དྲོངས། །ས་གཞི་སྲ་བརྟན་བྲག་རི་ནས། །བྲག་དམར་ཟངས་
ཡག་ཤེལ་གུར་བཅས། །དགྲ་ཁྲག་དྲོན་མོ་ཞལ་དུ་གསོལ། །བུ་རྟ་དཔའ་བོའི་
སྡོངས་གྲོགས་མཛོད། །ས་འདིའི་ས་ངོ་མ་ཤེས་ན། །མཚར་དམར་གནམ་ལྕགས་
སུམ་མདོ་ཟེར། །བྱང་ཡུལ་སྐྱིད་པའི་གཡང་ར་རེད། །ང་འདྲ་སྟོང་སྟག་དམར་
ལུ་བུ། །གླིང་དཀར་བསད་པའི་གཤེད་མ་ཡིན། །དེ་ནས་ཉོན་དང་གཡུ་ལྷ་བུ། །
མ་བྱས་བྱས་པ་གླིང་གིས་བྱས། །བྱང་ཡུལ་ཉེས་མེད་རང་ཡུལ་བཟུང་། །རྟ་དེད་
ར་མདའ་ཡུ་མེད་བྱས། །ཉེས་མེད་བྱང་ལ་དམག་དཔུང་ཕབ། །མི་ཕྱེད་སྔོན་མོ་
མཚོན་ལ་སྦྱར། །རྟ་ཕྱེད་རྒོད་པའི་ནོམ་ལ་བཅད། །ཚོད་བཟུང་མེད་པ་གླེན་
པའི་བུ། །ཤེས་རིག་མེད་པ་བཤན་པའི་རིགས། །བྱིས་ཆུང་རྩེ་མདས་བསད་
བསད་དེ། །བྱ་རྒྱལ་ཁྱུང་ལ་འགྲོ་ལེ་མིན། །ཆུ་ཆུང་ཟམ་པས་བཅད་བཅད་དེ། །
རྒྱ་མཚོའི་རླབས་ལ་འགྲོ་ལེ་མིན། །རྒྱལ་ཕྲན་གཞན་ལ་འགྲོ་འགྲོ་དེ། །བྱང་ཡུལ་
རྒྱལ་ལ་འགྲོ་ལེ་མིན། །ཨེ་བདེན་ཁྲ་ཆུང་མིག་གིས་ལྟོས། །ད་ནངས་ཞོགས་ཀྱི་
རྟིང་མ་ལ། །མོན་འཇང་རྨི་ལིའི་དམག་སྒར་དེའི། །དཔའ་རྟུལ་མི་ལྔའི་མགོ་
ལག་བླངས། །དམག་མང་བསད་པ་རྩིས་ལས་འདས། །ཁྲ་ཆུང་མིག་གིས་ཨེ་བོ་
མཐོང་། །མི་མང་རོ་མང་སྙིང་ཡང་རྗེ། །མ་ངན་ཇོ་རུ་འདན་མ་གཉིས། །གླིང་
སྲས་དགྲ་ལྷ་ཤན་པ་དང་། །གཡུ་ལྷ་དཔའ་ལ་དུང་སྐྱོང་བཅས། །དཔའ་བོ་
གདོང་ཐུག་གཡུལ་ངོ་སྤྲད། །ཁེ་ཕམ་སྔོན་གྱི་ལས་འབྲས་སྒུག །ད་རེས་གདོང་
འཕྲད་སྔོན་པོ་སྐྱ། །གཡུ་ལྷ་ཐོག་འགྱུར་ཨེ་བོ་ཡིན། །འཇང་ཡུལ་སྐྱིད་པའི་
གཡང་ར་དེ། །མི་སྐྱིད་གླིང་གི་ལག་ལ་སྤྲད། །ས་དམ་བདུད་ཀྱི་ཡ་གྱལ་དེ། །མ་
ངན་ཇོ་རུའི་ལག་ལ་བཞག །བེར་ཐུལ་བཀའ་བློན་དུག་མི་བཅས། །བ ཤས་ལུག་
584



ཞྭ་ནག་བླ་མ་བྲག་ལ་མནན།
-
-
-
བཞིན་དུ་རེ་རེ་སྤྲད། །རྒྱལ་གཞིས་བསགས་པ་དཔའ་དར་ཟོས། །ཕྱི་རྗེ་ནང་
ལྷགས་མི་མ་འཁྲུལ། །ཀླད་མེད་ཕུང་བཤིག་རྡ་ལི་ཁྱོད། །མི་ངན་ཡུལ་གྱི་དཀྲུག་
ཤིང་ཟེར། །གླ་བ་བྲག་གི་གཏོར་ཤིང་རེད། །གཏམ་དེ་བས་བདེན་ཅིག་ག་ན་
ཡོད། །མི་ངན་ཡུལ་གྱི་བྱད་ཏེ་ཁྱོད། །རང་དཔོན་བསད་པའི་མཁས་པ་ཁྱོད། །
ཕ་མ་བསད་པའི་དཔའ་བོ་ཁྱོད། །རང་ཡུལ་འཕུང་བའི་མཁས་པ་ཁྱོད། །ཤེས་
རབ་ནོར་གྱི་འཕུང་ལུགས་ལ། །འཕུང་བའི་ཟས་ནོར་བཙོག་ལུགས་ལ། །དེ་
འདྲའི་ཕོ་རྒོད་ཡིན་པ་ལས། །རྒྱལ་ཁམས་འགྲིམ་པའི་སྤྲང་པོ་དགའ། །ཁྱོད་
འདྲའི་རྒྱལ་ས་ཟིན་པ་ལས། །ཤི་ནས་བར་དོ་འགྲིམ་པ་དགའ། །བྱང་ཡུལ་སྐྱིད་
པའི་གཡང་ར་ལ། །མི་སྐྱིད་བྱ་བ་ཇོ་རུ་གཅིག །བྱད་ཏེ་སྟག་རོང་ཕ་བུ་གཉིས། །
ཕྱི་སྣ་ནང་ཁྲིད་གཡུ་ལྷ་གསུམ། །གསོན་ལ་ཡན་པར་བཏང་བས་ན། །སྟོང་སྟག་
མིན་པའི་རྟགས་ལ་ཞོག །ཁྲི་གདུགས་ཉི་མ་དགུང་ལ་འགྲིམ། །གླིང་བཞི་མུན་པ་
གསལ་ནས་འགྲོ། །རྒྱུ་སྐར་མང་ཡང་འགྲན་ཟླ་བྲལ། །གཡུ་འབྲུག་སྔོན་མོ་སྤྲིན་
བར་འགྲིམ། །བྲག་དམར་ཐང་ལ་བསྙིལ་ནས་འགྲོ། །འགྱུར་སྐད་མང་ཡང་
འགྲན་ཟླ་བྲལ། །སྟོང་སྟག་དཔའ་བོ་གླིང་སྒར་འགྲིམ། །མི་ཕྱེད་མཚོན་ལ་
འདེབས་ནས་འགྲོ། །དཔའ་བོ་མང་ཡང་འགྲན་ཟླ་བྲལ། །ཁྱོད་གླིང་དཀར་རྒོད་
པ་ལྷ་རྒོད་རེད། །དཔའ་གདོང་ཐུག་བྱུང་ན་ཅི་ཡོད་ཤེས། །ད་རེས་ཁྱོད་དང་ང་
རང་གཉིས། །དཔའ་བོ་གཅིག་ཤི་གཅིག་ལུས་ཤིག །མ་ཐུབ་སྟོང་སྟག་སྡོད་རེ་
བྲལ། །
ཅེས་གླུ་དེ་ལྟར་བླངས་ཤིང་མདུང་ཡུ་ལ་མཆིལ་མ་བཏབ་སྟེ་རབ་ཏུ་ཁྲོས་་་་་
པའི་ངང་ནས་རྒྱུག་ཚད་པའི་སྐབས། འཇང་ཕྲུག་གཡུ་ལྷ་ཐོག་འགྱུར་དེ་རྒྱ་སྟག་
གི་རྣ་བར་ཀི་སྒྲ་ཐོས་པ་ལྟར་རབ་ཏུ་ཁྲོས་ཏེ། མི་མིན་ཀླུ་སྲིན་ཁྲོས་པ་ལྟར་འདོ་
585
*
*
་
*
ཅ



གོ་ར་ཚྭ་རྫོང་།
བ་གནམ་ཡག་སྔོན་པོའི་ཁ་རུ་འཐེན་ཏེ། ཁྱོད་དེ་འདྲའི་རྒོད་པོ་ཡིན་ན་མ་བྲེལ་
བར་ང་ཡི་གླུ་འདི་ཉོན་དང་། འཇིག་རྟེན་འདི་ནས་ཕ་རོལ་དུ་འགྲོ་བ་ལ། ཆོས་
ཀྱི་བསྐུལ་མ་དང་དགེ་བའི་ར་མདའ་མེད་པ། ཁྱོད་འདྲའི་ལྟ་ལོག་དགེ་མེད་སྡིག་
ཆེན་འདི་ལྟ་བུ་ལ། ཕ་རོལ་འཇིགས་པའི་འཕྲང་ལམ་འགྲིམ་པ་ལ་སྔ་ཕྱི་ཅི་ཡོད།
ལས་རླུང་དྲག་པོས་དེད་པའི་སྒྱུ་ལུས་འབྱུང་འདུས་གཡར་ཁང་དེ་ལ། མི་རྟག་
རླུང་ལ་བསྐུལ་བའི་ལྡེ་མིག་ཅིག་ཡོད་པ་དང་། སྣང་བ་ག ཏུམ་ཞིང་དྲེགས་པའི་
གླེན་པའི་ཨུ་ཚུགས་ཀྱི་ལན་དུ། ངོས་སྤྲོད་བསླུ་བ་མེད་པའི་གཏམ་བཟང་གི་
འགྲེལ་བཤད་ཅིག་ཡོད་པ། དཀར་ནག་ལམ་གྱི་སྤྱོད་ཡུལ་བཟང་ངན་ཤེས་རབ་
ལ་རག་ལས་པ། གང་བསྒྲོད་འཆུག་མེད་རང་བློ་རང་དྲན་ལ་གསལ་ཐོབ་དང་། །
ཟེར་ཏེ་ངར་བའི་ཁྲོ་ཞལ་དྲག་པོའི་ཟུར་མིག་དང་ཆབས་ཅིག ཕ་རོལ་དགྲ་བོ་
འདུལ་བའི་མདའ་གཞུ་དེ་བཏོན་པས། བསྒྲལ་བྱེད་ལྷ་མདའ་གཏེར་གནས་ཀྱི་
ཕྱག་མཚན། ཆོས་སྐྱོང་རྔམ་པ་ལྕགས་ནག་གི་སྒྲོ་བཞི། མདའ་མོས་ལྡེམ་ལྡེམ་
མདའ་འགུལ་ཤིག་ཤིག་ལྕགས་གཞུ་ལེབ་ཆེན་ཤེས་རབ་ཡུམ་ཆེན་གྱི་རྒྱུད་ལ་
དྲངས་ཤིང་། སྙན་ངག་ལྡན་པའི་ཁུ་བྱུག་དྲུག་འགྱུར་ལ་དྲངས་ཏེ། ཕ་རོལ་དགྲ་
བོ་འདུལ་བའི་གད་རྒྱང་ལ་འདི་ལྟར་རོ། །
ཨོཾ་མ་ཎི་པདྨེ་ཧཱུཾ། ཀླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་དཀོན་མཆོག་རྣམ་གསུམ་པོ། །ཡིད་མི་འབྲལ་པད་ཟླའི་གདན་
ལ་བཞུགས། །མ་སེམས་ཅན་འཁོར་བ་འཁྱམས་པ་ལ། །ཐུགས་བྱམས་པའི་
ལྕགས་ཀྱུས་འཛིན་དུ་གསོལ། །སྟེང་ལྷ་ཆེན་ཚངས་པ་མན་ཆད་དང༌། །བར་
གཉན་ཆེན་སྐུ་ལྷ་ཚུན་ཆད་དང་། །འོག་ཀླུ་རྒྱལ་གཙུག་ན་ཡན་ཆད་བཅས། །
གླིང་གེ་སར་དགྲ་ལྷ་ཝེར་མ་རྣམས། །དགྲ་དམ་ཉམས་མ་བཞག་ཨར་ལ་གཏོད། །
586



ཞྭ་ནག་བླ་མ་བྲག་ལ་མནན།
，
དཀར་ནག་ཁྲ་གསུམ་འཇང་གི་ལྷ། །གཡུ་ལྷ་བུ་དང་མཉམ་ཆས་གྱིས། །དིང་རི་
མི་རྒན་ཨ་ལྔ་བཅས། །སྨུག་པོ་འཇང་གི་ཟོ་དོར་རྣམས། །དཔའ་བོའི་དཔུང་
པའི་སྐྱོར་མ་གྱིས། །དགྲ་ཤ་ཟོ་ལ་དགྲ་སྲོག་གཅོད། །ས་འདིའི་ས་ངོ་མ་ཤེས་ན། །
འབྲས་མོ་ལྗོངས་ཀྱི་ལུང་ལག་ལ། །མཚལ་དམར་གནམ་ལྕགས་སུམ་མདོ་ཟེར། །
སྔ་སྟོད་རྣ་བས་ཐོས་པ་ལས། །རྐང་པས་འདོར་བ་ད་རེས་ཙམ། །བྱང་རྗེས་བོས་
པའི་རྩ་བའི་མགྲོན། །གླིང་དཀར་མོན་འཇང་དམག་དཀྱིལ་རེད། །ང་འདྲ་ཁྱོད་
ཀྱིས་ལོས་རང་ཤེས། །དགྲ་བྱང་ཡུལ་བཅོམ་པའི་དཔའ་བོ་ལ། །གུ་ཟེར་ཟེར་
སྔོན་ལ་འགྲོ་མི་དེ། །ང་སྟོབས་ཆེན་གཡུ་ལྷ་ཐོག་འགྱུར་ཡིན། །དེ་ནས་འདྲ་མ་
ཨི་འདྲ་འགི། །སྦྲུལ་དུག་ཅན་མགོ་ཡི་ནོར་བུ་དེ། །དབུལ་བ་སེལ་བའི་ནོར་གྱི་
མཆོག །རྙེད་ནི་དབུལ་པོ་བུ་ཡིས་རྙེད། །ཐོབ་པ་བསོད་ནམས་ཅན་ལ་ཐོབ། །
ཐན་གླ་བ་རོག་པོའི་སྙིང་ཚིལ་དེ། །གག་ལྷོག་སེལ་བའི་གཉེན་གཅིག་པུ། །
བཙལ་བ་སྡིག་པོ་ཆེ་ཡིས་བཙལ། །ཐོབ་པ་གཞན་ཕན་ཅན་གྱིས་ཐོབ། །མཚན་
དང་ལྡན་པའི་ཀ་པ་ལ། །བསོད་ནམས་བསགས་པ་ནོར་གྱི་སྣོད། །སྲིད་པ་
དབུལ་པོའི་བུ་ལ་སྲིད། །ཐོབ་པ་ཕྱུག་པོ་བུ་ལ་ཐོབ། །རྩལ་དྲུག་ལྡན་པ་གཡུ་ལྷ་
བུ། །ལྟ་ལོག་བསྒྲལ་བའི་གཡུལ་ལས་རྒྱལ། །སྐྱེས་ས་ནག་པོ་བདུད་ཡུལ་སྐྱེས། །
འཛོམ་པ་དཔའ་རྟུལ་གྲལ་ལ་འཛོམ། །ཁྱོད་འདྲས་སྨོན་ཀྱང་ཐོབ་པ་དཀའ། །བློ་
གྲོས་ནོར་གྱིས་མ་དབུལ་བ། །བརྩོན་འགྲུས་ཆེ་བས་ས་ཆེན་བསྒྲོད། །བསོད་
ནམས་ཆེ་བས་རྒྱལ་ས་ཟིན། །སྟོབས་དང་ལྡན་པས་ལོག་པ་བསྒྲལ། །ས་དམ་
རྒྱལ་འབངས་བདེ་འགྲོ་ཐོབ། །ཚེ་བ སོག་ནོར་རྫས་སྦྱིན་པ་བཏང་། །རང་བདེ་
ཐོབ་ནས་གཞན་ཕན་བསྒྲུབ། །བྱང་ཡུལ་སྨོན་ཀྱང་ཐོབ་དཀའི་གནས། །ད་རུང་
མི་ཚད་འདྲ་མ་ཡོད། །གདམས་ངག་ཆོས་ཀྱི་སྙིང་པོ་དེ། །སྣོད་ལྡན་བུ་ལ་མ་
587
，
•
་
• • ,，
་



གོ་ར་ཚྭ་རྫོང་།
གཏོགས་པ། །སྐལ་མེད་བུ་ལ་དེ་མི་འགྲིམ། །སེང་གེ་དཀར་མོའི་འོ་མ་དེ། །
རིན་ཆེན་སྣོད་མཆོག་མ་གཏོགས་པ། །གཞན་མིན་སྣོད་ལ་དེ་མི་ཚོགས། །གེ་
སར་རྒྱལ་པོའི་ཞབས་འབངས་ལ། །བསོད་ནམས་ལྡན་པ་མ་གཏོགས་པ། །ལྟ་
ལོག་མི་ལ་ཐོབ་མི་སྲིད། །ཡང་དག་དོན་ལ་འབེབས་ཙ་ན། །འཛམ་གླིང་གེ་སར་
རྒྱལ་པོ་དེ། །མདོ་སྔགས་བསྟན་པའི་སྒྲོན་མེ་ཡིན། །ནག་ཕྱོགས་བསྒྲལ་བའི་དེད་
དཔོན་ཡིན། །མཁྱེན་ལྔ་ཡོན་ཏན་མངའ་བདག་ཡིན། །མ་ངར་རང་ཚོད་ཟུང་
དང་དགའ། །བྱང་ཁོག་ལྷ་སྒོ་ཡངས་པ་ནས། །དུག་ལྔས་བསྐུལ་བའི་དྲན་བྱེད་
རྒྱལ། །སེམས་ཉིད་རིག་པ་གཏན་ལས་ཕབ། །དག་པའི་སྒོ་ནས་མགོ་འབུལ་ཞུས།
མ་དག་སྔོན་ནས་བཤད་པ་ལྟར། །འགྲས་ཡ་བྱས་ན་མགོ་ལག་ལེན། །འཛམ་
གླིང་རྒྱལ་པོ་གེ་སར་དེས། །འབྲས་ཡུལ་མཁའ་འགྲོའི་བླ་མཚོ་ནས། །སྤྱང་ཀི་
གསོད་པའི་ལག་ཆ་ལ། །ལྷ་མདའ་གནམ་ལྕགས་སྒྲོ་བཞི་འདི། །གཡུ་ལྷ་བུ་ལ་
གནང་ནས་བྱུང་། །སྟོང་སྟག་སྲོག་གི་ལྡེ་མིག་ཡིན། །དེ་རིང་དགོས་པའི་དུས་ལ་
བབ། །དེ་སྔོན་བསད་པའི་ཤ་ལན་དང་། །དཔའ་རྟུལ་རུ་འདྲེན་མི་ལྔ་དེ། །
མགོ་ལག་དྲོན་མོ་བླངས་ནས་ཐལ། །ཤ་ལན་མ་འཕྲོད་དཔའ་བོ་མིན། །ཐབས་
ཤེས་ལྡན་པའི་འཕྲུལ་འཁོར་འདིས། །རྫུ་འཕྲུལ་སྟོབས་ཀྱིས་མཁའ་ལམ་འགྲིམ། །
དམིགས་པའི་རྟེན་ལ་ཐོག་ལྟར་འབེབས། །དམ་ལོག་ལུས་ཕུང་ཧ་ལ་འཕེན། །
རྣམ་ཤེས་རྒྱལ་པོས་ཞིང་ལ་དྲོངས། །དུག་ལྔ་འདུས་པའི་ཕུང་པོ་དེ། །སྔར་བུན་
བྱ་ཁྱིའི་ལྟོ་ལ་སྟེར། །དགྲ་མགོ་ཁྲག་གི་ཇ་ལ་ཅན། །འདོ་བའི་གོང་ལ་གཟར་ཏེ་
ཁྲིད། །དགའ་འོ་བསམ་སམ་སྡུག་གོ་བསམ། །མགོ་ལག་ལྷ་གུར་མདུན་གཤམ་ལ།
བྱང་གླིང་འཁྲུག་ཐག་མ་ཆོད་བར། །རྔམ་པའི་ཚུལ་གྱིས་དགུང་ལ་གཟར། །དེ་
ལས་འགྲོ་ས་གང་ཡང་མེད། །
588



ཞྭ་ནག་བླ་མ་བྲག་ལ་མནན།
ཅེས་གླུ་དེ་ལྟར་བླངས་པ་དང་ཁོའི་སྙིང་ལ་ཚེར་མ་ཟུག་པ་ལྟར་ང་རྒྱལ་་་་་་
འཁྲུགས་ཏེ། མདུང་མོ་དགུང་ལ་གཟར་ཏེ་སྐར་མདའ་ཆད་པ་ལྟར་ཤོར་བྱུང་བ་
དང༌། གཡུ་ལྷས་མདའ་དེ་འཕངས་པས་དགུང་ནས་གནམ་ལྕགས་ཀྱི་ཐོག་
དམར་བབས་པ་བཞིན། སྟོང་སྟག་གི་སྙིང་དཀར་ནག་མཚམས་སུ་ཐེབས་པས།
དེ་ཉིན་འདུལ་བའི་དུས་ལ་བབ་སྟེ་ཆུ་སྲིན་དུང་གིས་ཕུག་པ་ལྟར་སྙིང་ཚལ་པ་་་་་
དགུ་ལ་བཏང་སྟེ་རྒྱབ་ནས་ཐལ་གྱིས་བུད་ཀྱང་། ཁོ་ང་རྒྱལ་ཆེ་བས་ཤི་མ་ནུས་
པར་མདུང་དེ་གསོར་ནས་མཆོངས་བྱུང་ཞིང་ཁོ་རྒྱུག་ཞོར་དམག་རྔ་འཕྲུ་ཅན་ལ་་་
དགུ་ཡུང་མ་འཛེར་བ་བཞིན་དུ་བཏང་ནས་བྱུང་བ་དང༌། རྨེ་རུ་དམར་པོ་ནས་
མདའ་ཞིག་འཕངས་པ་ཁོའི་རྟ་ཡི་དོང་ཁ་ལ་ཐེབས་ཏེ་ལས་ལ་བབ་པས་ཐལ་བ་་་
ཕྱུར་རེ་འགྱེལ་བྱུང་བ་དང་། སླར་ཡང་ཁོ་རྐང་ཐང་གིས་གོམ་གསུམ་འདོར་བ་
ན། དཔའ་བོ་གཡུ་ལྷས་མདའ་ཞིག་འཕངས་པ་ཡ་ཐོད་དཔྲལ་བའི་དཀྱིལ་ལ་
ཐེབ ས་ནས་དེ་ཉིད་དུ་འགྱེལ་ཏེ་ཤི། ཀྱེ་མ་འདུས་བྱས་སྒྱུ་མའི་ཕུང་། །རྐྱེན་ངན་
བསྐུལ་བའི་ ཙིཏྟའི་དུག །མི་རྟག་སྤྲིན་ཕུང་རླུང་གིས་གཏོར། །སྟོང་སྟག་སྟོབས་
ལྡན་ལས་ཀྱི་དབང་། །ལག་སྟོང་གྲོགས་མེད་གཅིག་པུར་བརྒལ། །ལས་ཀྱི་འབྲས་
བུ་གྲིབ་མ་བཞིན། །དཀར་ནག་དགེ་སྡིག་གཉའ་བར་གཟར། །བྱམས་མགོན་
ཐུགས་རྗེས་ལམ་སྣ་དྲོངས། ཨོཾ་མ་ཎི་པདྨེ་ཧཱུཾ། དེ་ནས་དཔའ་བོ་གཡུལ་ལས་རྒྱལ་
བའི་ལྷ་བསྲོ་བཏང་སྟེ་མགོ་ལག་བླངས་པ་དང་མཉམ་དུ་བྱང་རྗེས་གླིང་དམག་་་་
བརྒྱ་ཙམ་མཚོན་ལ་དྲངས་ཤིང་དཔའ་རྟུལ་ལྔ་ལ་རལ་འགྲན་བྱེད་བཞིན་ཡོད་པ་་་
སྟོང་སྟག་ཤོར་བ་མཐོང་སྟེ་སྙིང་ལ་ཚེར་མ་ཟུག་པ་ལྟར་ང་རྒྱལ་དྲག་པོ་ལང་ཞིང་་་
རལ་གྲི་དེ་རེ་རེ་བཞིན་བཏབ་བྱུང་བས། དར་སྟོད་སྡེ་པ་ཞི་བ་འོད་ཀྱི་མགུལ་དུ་
ཐེབས་པས་དབང་ཐང་རྫོགས་སྟོབས་དབུ་ཐང་དུ་འཕངས་ཏེ་བཀྲོངས། ཡང་
589
， ，
་
་་ ་ ：
༥



གོ་ར་ཚྭ་རྫོང་།
གཡོན་ཕྱོགས་ནས་ཁྱི་ཤི་བུ་ཡི་སྟག་རྒྱལ་ནས་གྲི་བཏབ་ཀྱང་ཅི་ཡང་མ་ཐུབ་ཅིང་་་་
ཁོས་གྲི་གཅིག་བཏབ་པས་ལུས་ཕྱེད་གཤག་ཏུ་བཏང་ནས་རྟ་ལས་ལྷུང་། རྨི་ལིའི་
ཡེ་སྟོད་པ་ནམ་མཁའ་འཇིགས་མེད་ནས་ཞགས་གཅིག་བཏབ་པ། རྒྱལ་པོའི་སྐེ་
ལ་ཐེབས་ནས་འཐེན་པས། ཁོས་གྲི་གཉིས་བཏབ་ཀྱང་མ་མོའི་འཕྲུལ་ཞགས་
ཡིན་པས་མ་ཆོད་པར། ཁོ་ཨུས་མིག་འགག་སྟེ་སྟེང་དུ་མཆོངས་ཤིང༌། དུག་
མདའ་ཨ་འབོ་དྲུག་གྲག་ཅིག་རུམ་ནས་བཏོན་ཏེ་བརྒྱབ་པས། མདེའུ་རྣམས་
བྲང་དང་ནུ་མ་ལ་ཐེབས་ཏེ་རྒྱབ་ནས་བུད་ཅིང་རྟ་ལས་ལྷུང་། དེ་ནས་དཔལ་
ཐུལ་གཉིས་ཀྱིས་གདོང་བརྟན་པའི་རེ་བ་བྲལ་ཏེ་སོ་སོའི་དམག་ཁྲོད་ལ་ཕྱིར་བྲོས་་
བརྒྱབ་པས། ཁོས་ཀི་ཤར་བཏབ་ནས་ལམ་ཞོར་ནས། འཇང་ལྕགས་ཁྲབ་ཅན་
ཁྲབ་མ་ལྔ་བཅུ་ཙམ་བཅོམ་སྟེ་གཡུ་ལྷའི་གདོང་དུ་མི་འཛོམ་རྟ་འཛོམ་གྱིས་ཀྲོང་་་་་
ངེར་བུད་དེ་གདོང་བཀག་ཅིང་། ཞགས་པ་དེ་གྲུ་ནས་ཕྱུང་སྟེ་གནམ་དུ་གཟར་
ཞིང་། ཞལ་རས་སྲིན་པོའི་རྒྱལ་པོ་སྲོག་ལ་རྔམས་པ་ལྟར་འཇིགས་པའི་ཁྲོ་གཉེར་
གྱི་སྤྱན་གློག་གི་རྣམ་པ་ལྟར་འཁྱུག་ཅིང་གླུ་འདི་བྱང་གླུ་ཤ་ཟ་ཁྲག་འཐུང་གི་སྟག་་་
མོ་ཁྲོས་པའི་ངར་སྒྲ་ལ་དྲངས་ཏེ་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དགུང་སྔོན་ནམ་མཁའི་གཞལ་ཡས་ནས། །འབར་བ་ལྷ་ཆེན་མྱུར་མགྱོགས་ཆེ། །
རྒྱལ་པོའི་བྱུས་ལ་ཨི་གཟིགས་སམ། །གཟིགས་ན་དགྲ་སྲོག་མྱུར་དུ་ཆོད། །བར་
སྣང་སྤྲིན་པའི་ཀློང་དཀྱིལ་ནས། །འབྲས་མོའི་སྒོ་སྲུང་ཧ་བ་བདུད། །ཤ་ལན་
ལོང་ལ་དགྲ་ཤ་བཞེས། །ས་གཞི་རྡོ་རྗེའི་སྐུ་མཁར་ནས། །ཡུལ་ལྷ་ཟངས་ཡག་
ཤེལ་གུར་བཅས། །མ་གཡེལ་རྒྱལ་པོའི་སྡོངས་གྲོགས་མཛོད། །ས་འདིའི་ས་ངོ་མ་
ཤེས་ན། །མཚལ་དམར་གནམ་ལྕགས་སུམ་མདོ་ཟེར། །བྱང་ཡུལ་སྐྱིད་པའི་
，
590



ཞྭ་ནག་བླ་མ་བྲག་ལ་མནན།
གཡང་ར་རེད། །ཧམ་ཆེན་སྒར་པ་ཅི་ལ་འདེབས། །ང་འདྲ་གླིང་གིས་ལོས་རང་
ཤེས། །གེ་སར་རྒྱལ་པོའི་ཨ་ཡ་ལ། །མི་བརྒྱ་བསད་པའི་ལག་དམར་དེ། །སྟོབས་
ཆེན་བྱང་གི་རྒྱལ་པོ་ལ། །ཐོག་རྒྱལ་ཁྲི་བཙན་མིང་དུ་འབོད། །དཔའ་རྟུལ་
བསད་པའི་གཤེད་མ་ཡིན། །རང་ཐག་ཆོད་པའི་དཔའ་བོ་ཡིན། །རྒྱལ་ཁབ་དགུ་
ཡི་ཁ་ཡ་ཡིན། །རྒྱ་མཚོའི་ནང་གི་ནོར་བུ་དེ། །ལེན་བ སམ་དེད་དཔོན་ཐབས་
ཀྱིས་བསྒྲོད། །མ་ལོན་རྒྱ་མཚོའི་རླབས་ཀྱིས་འཇོམས། །ཙནྡ་སྦྲུལ་སྙིང་བསིལ་
བའི་མཆོག །ལེན་བསམ་འཚོ་བྱེད་ཤུགས་ཀྱིས་བསྐྱོད། །མ་ཐོབ་ཚ་བའི་འཕྲུལ་
གྱིས་གཟེར། །བྱང་ཡུལ་བཅུད་བྱེད་རི་གཏེར་ནོར། །ལེན་བསམ་གླིང་དམག་
གཡུལ་ལ་ཆས། །མ་ལོན་མི་ཕྱེད་མཚོན་གྱིས་བསྐུམ། །དེ་ནས་གླིང་ངན་ཁྲམ་
པའི་བུ། །དགེ་འབྲས་བཤད་ཅིང་སྡིག་འབྲས་ལས། །སངས་རྒྱས་ཟེར་ཞིང་
སེམས་ཅན་བཅོམ། །ཆོས་ལ་ཟེར་ཞིང་ནོར་ལ་འཇབ། །ཁ་བཤད་ལག་ལེན་ཁ་
ཁ་རེད། །དེ་ནས་ཤ་ཕ་རྟ་སྔོན་སྐྱ། །མ་ཡག་བུ་མོས་གླིང་བཞི་འགྲིམ། །དོན་
མེད་རོགས་ལུ་ཁྲི མས་ལ་སྦྱར། །མ་བདེ་བུ་ཚ་གཞན་བསྐྱབ་ཞུ། །རང་བྱུས་མ་
ཟིན་དགྲ་ངོ་སྲུང་། །ཆེན་པོ་འཇང་གི་རྒྱལ་ཁབ་དེ། །མ་ནུས་གླིང་གི་ལག་ལ་
བཞག །རང་འདོད་ཚིམ་པའི་མཁར་གཞིས་བཟུང་། །དགྲ་ཤ་ཕ་གཉིས་དེ་
གཙུག་ཏུ་ཁུར། །གཉེན་ཕུ་ནུ་གཉིས་དེ་འགྲས་ཡ་བྱས། །ཡིན་ནམ་མིན་ནམ་
གཡུ་ལྷ་བུ། །དེ་རིང་རྒོད་མདོག་ཞེ་རེ་ཁྲེལ། ། ཁྱོད་སྔར་མས་འཕུང་མདའ་
འཕངས་པའི་དུས། །དཔའ་བོ་ལས་དབང་རྫོགས་ལེ་རེད། །དཔའ་བོ་སྟོང་སྟག་
རྒོད་པོའི་བུ། །དེ་སྔོན་བྱས་རྗེས་དཔའ་རྟགས་ལ། །དཔའ་རྟུལ་བཅུ་བཞི་ལས་
དམག་སྟོང་། །རྒོད་པོའི་རྟིང་མ་བླངས་ནས་བྱུང་། །ད་ཙམ་ཤི་ཡང་འགྱོད་རྒྱུ་
ཆུང་། །སྐྱེས་ནས་ཤི་བ་ལག་གིས་བླངས། །མ་ཤི་འདུག་པ་ཡོད་རབས་མེད། །
591



གོ་ར་ཚྭ་རྫོང་།
ཕོ་རབ་ལག་རྗེས་བཞག་ནས་ཤི། །མ་འོངས་གྲགས་པ་ཐོབ་ནས་ཤི། །དེ་ལ་རྒྱལ་
པོ་འགྱོད་རྒྱུ་མེད། །མི་ཕྱེད་སྔོན་མོའི་མཚོན་ལ་དྲངས། །ཤ་ལན་མ་འཕྲོད་རོ་
དང་འདྲ། །མི་ཤ་བཅུ་བསྐོར་མ་བླངས་ན། །དཔའ་བོ་བཏགས་པ་དོན་རེ་ཆུང་།།
སྒར་ཆུང་གྲུ་བཞི་ཡུ་མེད་བྱེད། །རྟ་ཕྱེད་ཁྲ་མོ་ཇག་ལ་གཅོད། །མ་ངན་ཇོ་རུ་
རྒྱལ་བློན་ཚོ། །རེ་རེ་བཞིན་དུ་མགོ་ལག་ལེན། །ད་ནངས་ཞོགས་ཀྱི་རྟིང་མ་ལ། །
མི་དཀར་རྟ་དཀར་གོ་ཁྲབ་དཀར། །དཀར་པོ་དགུ་ཡིས་བསྐོར་ལེའི་བུ། །དཔའ་
ལ་དཔོན་གྱི་ཚ་བོ་ལ། །དར་སྟོད་སྡེ་པ་ཡིན་པས་ཟེར། །དུང་ཟླ་གཟའ་ཡིས་
སྒྲིབ་འདྲ་བྱས། །མ་ཟད་ཁྱི་ཤི་སྟག་རྒྱལ་བུ། །ཧམ་ཆེན་མི་ནག་ཁམ་པ་སྐྱ། །
ངར་ཆེན་མཚོན་གྱིས་ཡ་ལིང་འཕང་། །རྨི་ལིའི་དཔའ་བོ་འཇིགས་མེད་བུ། །
གནམ་ལྕགས་དུག་མདས་ཧ་ལ་འཕང་། །དགྲ་མགོ་གསུམ་དེ་རྟ་ལ་བཀལ། །
འདོ་བ་རྟ་དང་གོ་ཁྲབ་བཅས། །དཔའ་བོས་ཐོབ་པའི་རྟིང་མ་བྱེད། །མགོ་འཕྲུ་
མཁར་གྱི་སྒོ་ལ་བཤམ། །དཔའ་བོ་ཁྲོས་པའི་རྟིང་མ་དང་། །མགྱོགས་པ་རྟ་ཡི་
བང་ཁ་གཉིས། །རྣོན་པོ་མཚོན་གྱིས་གཅོད་རྔམ་གསུམ། །ཁྲ་ཆུང་མིག་གིས་མ་
མཐོང་ངམ། །མགོ་སྟོད་རྣ་བས་མ་ཐོས་སམ། །ཤི་རྣ་རོ་ཡིས་མ་བཀག་ན། །
གླིང་དམག་རྨས་པའི་སྐད་ལ་ཉོན། །མིག་ཁྲ་ཆུང་ཐལ་བས་མ་གཡོར་ན། །
འཇང་མོན་རྨི་ལིའི་རོ་ལ་ལྟོས། །དཔའ་བོ་གོ་ར་ཁྲི་བདུད་བུ། །གཡས་སྒར་
གཡོན་ལ་བསྒྲིལ་ནས་འགྲོ། །ཕྱི་རྗེ་ནང་བཙོང་གཡུ་ལྷ་བུ། །ཉག་ཕྲན་མདའ་ལ་
དྲངས་ནས་འགྲོ། །གཡོན་སྒར་གཡས་ལ་བསྒྲིལ་ནས་འགྲོ། །མོན་བུ་སྟག་ལྷ་
མཚོན་ལ་འདྲེན། །མདུན་སྒར་གྲུ་གུ་བསྒྲིལ་ནས་འགྲོ། །བྲག་བཙན་ཞགས་ལ་
བཀུག་ནས་འགྲོ། །དོ་དགོང་ཉི་མའི་ཕྱི་དྲོ་ལ། །སྒར་ཤུལ་རོ་ཡིས་གང་ལེ་གཅིག །
མི་རོས་རྩིག་པ་བརྩིག་ལེ་གཉིས། །མི་ཁྲག་ཡུར་ཆུ་འབབ་ལེ་གསུམ། །མ་བྱས་
592



ཞྭ་ནག་བླ་མ་བྲག་ལ་མནན།
བྱང་རྗེ་མིན་རྟགས་གྱིས། །གོ་ན་གཡུ་ལྷའི་ཐུགས་ལ་ཞོག །
ཅེས་ཟེར་ཏེ་འདོ་རྗེ་རླུང་ནག་ཤ་ཟན་གྱི་རྟ་ཁ་བཏང་ཞིང་། བྱ་གླག་ནག་
གཟན་ལ་བཅུམ་པ་ལྟར་བྱུང་བ་དང་། གཡུ་ལྷ་ནས་གླུ་ལན་ཞིག་རྒྱག་བསམ་
ཞིང་ཡོད་ཀྱང་ལོང་ཁོམ་མ་བྱུང་བར་རལ་འགྲན་ཇ་ཡུན་ཙམ་བྱས་ཀྱང་དབྱེར་མ་
ཆོད། དེ་ནས་བྱང་རྒྱལ་དེ་ང་རྒྱལ་དྲག་པོ་གློ་བུར་དུ་ལང་སྟེ། རལ་གྲི་ཤུབས་ལ་
བཙུད་ནས། བདུད་ཞགས་ནག་པོ་བྱ་འཛིན་དེ་གྲུ་ནས་ཕུད་ཅིང་འཕང་བྱུང་བ།
གཡུ་ལྷའི་དཔུང་པ་ལ་ལྕགས་ཀྱུ་ཐེབས་ཏེ་འཐེན་པས། གཡུ་ལྷ་ནས་གུ་སེ་ལན་
གསུམ་བཏབ་ཀྱང་། ཁོའི་ཞགས་པ་དེ་འབར་བའི་ཕྱག་མཚན་ཡིན་སྟབས་མ་
ཆོད་ཅིང་། གཡུ་ལྷ་མི་རྟ་ལྕམ་ལྕམ་གྱིས་རྗེས་བཞིན་ཁྲིད་པས། དུང་སྐྱོང་།
བྲག་བཙན། རྨེ་རུ། ཁུ་བྱུག བེར་ཐུལ་བཅས་དཔའ་རྟུལ་རྣམས་འཆི་བ་སྲོག་
ལ་མ་ཕངས་པར་རྗེས་བཞིན་རྒྱུག་ནས་མཚོན་ཇི་སྙེད་ཅིག་བཏབ་ཀྱང་མ་ཆོད། །
དེ་ནས་དཔའ་རྟུལ་རྣམས་ཧ་ལས་ཤིང་སྙིང་བཏོན་པ་ལྟར་རྗེས་དེད་ཀྱང་ཅི་བྱ་་་་
མེད་པའི་དུས་གླིང་སྒར་ནས་བྱ་བ་མ་ལེགས་པ་དེ་མཁྱེན་པས། ལྷ་སྲས་དགྲ་ལྷ་
རྩེ་རྒྱལ་དེ་འདོ་བ་བྱ་རྟ་རླུང་གཤོག་གི་གོང་དུ་བུད་དེ། སྐར་མདའ་ཆད་པ་ལྟར་
ཁོའི་རྗེས་བཞིན་དེད་པས། ཤར་སྒར་གྱི་མཐའ་ནས་རྗེས་ཟིན་ཏེ། ངར་ཆེན་གྱི་
ཡ་ཟི་སྐར་ཕྲན་དེ་ཤུབས་ལས་ཕྱུང་སྟེ་ལན་གསུམ་བཏབ་ཀྱང་མ་ཆོད། དེ་ནས་
རྒྱལ་པོའི་ལྷ་སྲུང་ཡིད་ལ་དམིགས་ཏེ་གྲི་གཅིག་བཏབ་པས་གཞན་མཚོན་གྱིས་་་་་
ཆོད་རྒྱུ་མེད་ཀྱང་། ལྷ་ཚངས་པའི་ཕ་ལམ་རྡོ་རྗེའི་རལ་གྱི་ཤེལ་འོད་འབར་བ་དེ་
ཡ་ཟིར་བརྫུས་ཏེ་དགྲ་ལྷའི་ཕྱག་ཏུ་ཐོན་པ་ལན་གཅིག་བཏབ་པས་ཞགས་པ་་་་་་
བཅད་དེ་ལྕགས་ཐག་སི་ལེར་དང་དྲི་ངན་པ་ཐུལ་ཐུལ་བཅས་བྱུང་ཞིང༌། ལས་
གྲི་ཡང་མི་སྣང༌། དགྲ་ལྷ་དང་བྱང་རྗེ་གཉིས་གྲི་མང་པོ་གཡུག་བསྐོར་བྱས་པས་
ས
་
593



གོ་ར་ཚྭ་རྫོང་།
གཅིག་ངོ་གཅིག་གིས་བླངས་པ་ལྟར་ལས་མ་བྱུང་། དེ་ནས་དཔའ་རྟུལ་རྣམས་
དགྲ་ལྷ་དབུ་ཉེས་འགྲོ་དོགས་ཀྱིས་ཧྲུག་འཛོམ་བྱས་ཏེ། གྲི་མཚོན་མང་པོ་
འདེབས་རེས་བྱས་པས་ཁོ་འདུལ་བའི་སྐལ་བ་མེད་པས་ཅི་ཡང་མ་ཐུབ། ཁོས་
རལ་གྲི་མང་པོ་བཏབ་པས། འཇང་ཕྱིང་ཐུལ་བུ་ཡི་གཡུ་རྩེ། མོན་ཚོས་ཁའི་
གནམ་ལྕགས་ནོར་བཟང་གཉིས་ལ་ཐེབས་པས་ཁྲག་དམར་ཤར་ཤར་གྱིས་རྟ་ལས་
ལྷུང་། དེ་ནས་ཁོས་ཕྱི་མིག་བལྟས་པས་བློན་གཡུ་འབྲུག་གིས་འཇང་མོན་རྨི་ལི་
སྟག་གཟིག་བཅས་ཀྱི་དམག་ཉིས་བརྒྱ་ཙམ་མཚོན་ལ་དྲངས་ཤིང༌། སྟག་གཟིག་
གི་སྒར་དུ་རྒྱུག་ཅིང་ལས་གུར་དམར་པོ་དེར་རལ་ཤན་བརྒྱབ་སྟེ་ལིང་རེ་ཕབ་་་་་
དང༌། ཞལ་དཀར། ཐོག་བཟུང་། བཙན་རྗེ་བཅས་ཀྱིས་གདོང་བླངས་པས།
ཁོས་སྟག་བློན་ག་མི་སེང་ཐུང་དང༌། ངོམ་གྱི་སྟག་ར་གཡུ་རྒྱལ་གཉིས་བཀྲོངས་
ཤིང་། ཞལ་དཀར་རྟ་ལས་ཕྲལ་བ་དང་མཉམ་དུ་གཉན་སྟག་གི་སྤྲུལ་པ་མི་
དམར་རྟ་དམར་ཅན་ཞིག་གིས་གདོང་བླངས་ནས་ཇ་ཡུན་ཙམ་རལ་འགྲན་བྱས།
དེ་ནས་བྱང་བློན་གཡུ་འབྲུག་དེ་ང་རྒྱལ་དྲག་པོ་འཁྲུགས་ཏེ་རལ་གྲི་ཤུབས་ལ་་་་་
བཙུད་ཅིང་། སྤྲུལ་པའི་མི་དམར་རྟ་དམར་ཅན་གྱི་སྟེང་དུ་མཆོངས་ནས་སྤར་
བཟུང་བྱེད་རྩིས་ལ་ལན་འགའ་སྤུར་ཀྱང་འཇའ་ལ་རེག་པ་ལྟར་ལས་མ་བྱུང་བས།
ཁོས་སྤྲུལ་པའམ་མིག་འཕྲུལ་གང་ཡིན་ཀྱང་འདི་ལ་ལན་བྱས་ན་དུས་ཚོད་བཤོལ་་་
བ་ལས་མི་འདུག་བསམ་སྟེ་རྟ་ཁ་བསྒྱུར་བ་དང༌། བྱང་རྒྱལ་ནས་བློན་གཡུ་
འབྲུག་ཀྱང་དགྲ་ཡིས་འཇིགས་པ་འདྲ་མི་བྱུང་བའི་ངེས་པ་མེད། འདི་རྣམས་ལ་
མཚོན་གྱིས་མི་ཆོད་པ་འདྲ་བསམས་ཏེ། ཀི་ཤར་བཏབ་ཅིང་ཕྱིར་ལོག་གིས་ཤར་
སྒར་ལ་རྒྱུག་ཅིང་དམག་བརྒྱ་ཙམ་བཅོམ་ནས་ཤལ་གྱིས་རྒྱབ་སྒར་དུ་ཐོན་ཏེ་ལམ་་
ཞོར་དུ་བརྒྱ་དཔོན་དང་རུ་འདྲེན་གསུམ་དང་དམག་ལྔ་བཅུ་ཙམ་བསད་པ་དང་།
594



•སE
ཞྭ་ནག་བླ་མ་བྲག་ལ་མནན།
སླར་ཡང་ཕྱིར་ལོག་གིས་དཀྱིལ་སྒར་གཤག་སྟེ། འཇང་གི་ལས་གུར་སྔོན་མོ་
མཐིང་མཚོ་མེར་བ་ལ་རལ་གྲི་བཏབ་ནས་སྟོད་ལང་སྨད་འགྱེལ་བྱས་པའི་སྐབས།
གཡུ་ལྷ། བེར་ཐུལ་ལྷ་རྒོད། ཁུ་བྱུག་བཅས་རྒོད་ཧྲག་རྣམས་ནས་གྲི་མདུང་མང་
པོ་བཏབ་ཀྱང་ཅི་ཡང་མ་ཐུབ། ཁོས་ངར་ཆེན་གྱིས་རལ་གྲི་དེ་རེ་རེ་བཞིན་
བཏབ་བྱུང་བར། གཡུ་ལྷའི་ཁྲབ་གོས་ཧྲུག་ཧྲུག་བཏང་། བེར་ཐུལ་གྱི་རྟ་སྐར་
ཆེན་ལ་གྱི་ཐེབས་པས་ཐལ་བ་ཕྱུར་རེ་འགྱེལ། ཁུ་བྱུག་དཔོན་གྱི་དཔུང་པ་ལ་གྲི་
རྨས་ཅུང་ཙམ་བྱུང་བས་ཕྱིར་འགྱེད་བྱས། དེ་ནས་ཁོ་ངར་ཆེན་གྱིས་ད་དུང་མོན་
འཇང་གཉིས་ཀྱི་སྒར་དེ་ཡུ་མེད་ཅིག་མ་ཐུབ་བར། རང་མཁར་ལ་ལོག་པའི་རྩིས་
ཡེ་མེད་ཀྱང་། བློན་གཡུ་འབྲུག་གི་བློ་ཁ་ཚངས་པས་བསྒྱུར་ནས་དཔའ་ཁ་རན་
ཚོད་ཀྱིས་རྟ་ཁ་བསྒྱུར་ཏེ་ལམ་ཞོར་ནས་རྒྱལ་པོ་ལ་ཡང་གོ་བའི་བརྡ་ཡི་ཀི་ཤར་་་་་
ལན་གསུམ་བཏང་སྟེ་སྒར་མཐར་བུད་པ་དང་། རྒྱལ་པོ་ཡང་བློ་ཁ་མཐུན་པའི་
སྟབས་ཀྱིས་རྟ་ཁ་བསྒྱུར་ཏེ་རྒྱུག་ཞོར་གླིང་དམག་བཅོ་ལྔ་ཙམ་མཚོན་ལ་དྲངས་་་་་
ནས་སྒར་མཐར་ཐོན་ཅིང་། བློན་གཡུ་འབྲུག་དང་བསྡེབ་སྟེ་ག་ལེར་ར་མདའ་
ཡོད་མེད་ཀྱི་ཕྱི་མིག་ལྟ་ཞིང་འགྲོ་མུས་ལ། གླིང་ནས་གཡུ་སྟག་གཉིས་ར་མདའ་
འགྲོ་རྩིས་ལ། བྲག་བཙན་ནས་མ་བཏང་། རྒྱལ་བློན་གཉིས་ཀྱང་རང་མཁར་དུ་
འབྱོར་བས། བྱང་མི་རྣམས་ཀྱིས་སྟོང་སྟག་ཤོར་བ་མ་བཟང་ཞེས་འགྱོད་པ་ཆེར་
བྱས། བྱང་ཡུལ་རྒྱལ་བློན་འཕྲོས་ལུས་རྣམས་ནི་འཇིགས་པའི་ཕྱོགས་ཙམ་མེད་
ཅིང་ཤི་བ་མིག་གིས་མཐོང་། བྱས་རྗེས་བོད་ལ་བཞག རང་ཡུལ་བྱུས་ལ་ཤི།
རང་སའི་སྟེང་དུ་རང་མི་གུམ་པ་ནི་དཔའ་བོའི་རབ་ཡིན། མི་ཤི་བ་ནི་མི་སྲིད།
བྱང་རྗེ་ཐོག་ཁྲི་དང་འཕྲུ་དམར་ཚུན་རྒྱལ་ཐོག་བདུན་ལ་སླེབས་པར་ཤི་བ་ཤ་སྟག་
ལ་ཅི་འགྱོད། ད་ཡང་རང་རེ་རྒྱལ་བློན་རྣམས་དེ་དང་འདྲ་བའི་བྱས་རྗེས་མི་
595



གོ་ར་ཚྭ་རྫོང་།
-----
གཡེལ་བ་དགོས་པ་བཅས་ཡིད་ལ་ཞོག་ཅེས་ཞལ་ཏ་ཡང་ཡང་གནང་། སྡར་མ་
རྣམས་ཀྱང་དཔའ་ཚུད་པ། དཔའ་བོ་རྣམས་ཀྱིས་རྟིང་མ་རེས་མོས་ཀྱི་དཔའ་ཁ་
མི་ཞན་པ་རེ་བྱེད་ཟེར་ཏེ། ངར་བའི་ངང་གནས། དེ་ནས་དཔའ་དར་དང་
གཟེངས་བསྟོད་བྱས་ཤིང་། ཞག་བདུན་ཕྲག་གཅིག་བར་ཉིན་རེ་བཞིན་དམག་
སྟོན་འགྲན་ཟླ་བྲལ་བར་བྱས་རྩེད་མོ་རྟ་རྒྱུག་མདའ་འཕེན་བཅས་དགྱེས་སྟོན་གྱི་་་
ངང་ལ་བཞུགས། གླིང་དཀར་དཔའ་རྟུལ་འདས་པ་རྣམས་སྤུར་སྦྱང་ཡང་དག་
པར་མཛད་དེ། སྟོང་སྟག་ཐུལ་བའི་དགའ་སྤྲོ་དཔག་མེད་མཛད་ཅིང་གཡུ་ལྷ་ལ་
གསེར་གྱི་དོང་ཙེ་བརྒྱ་དང་དངུལ་གྱི་པ་ཏྲ་ཉིས་བརྒྱ་བཅས་གནང༌། གཞན་
དཔའ་རྟུལ་རྟིང་མ་ཡོད་རིགས་རྣམས་ལ་གསེར་དངུལ་གྱི་དོང་ཙེ་ལྔ་བཅུ་རེ་དང་།
མཛོད་དར་བཅས་གནང་ཞིང་། དམག་མང་རྣམས་ལ་ཡང་གསེར་དངུལ་གྱི་
དོང་ཙེ་བཅུ་རེ་གནང་། སྟོང་སྟག་དམར་ལུ་ཐུལ་བའི་དགའ་སྤྲོ་དཔག་མེད་
མཛད་ཅིང་། དམག་སྟོན་ཕུན་སུམ་ཚོགས་པའི་འཚོ་བ་ལ་ལོངས་སྤྱོད་བཞིན་
ཉིན་བཅུའི་རིང་། རྟ་རྒྱུག་མདའ་རྩལ་བྲོ་གླུ་གཞེས་གསུམ་བཅས་མཛད། ཕར་
ཚུར་གཉིས་ཕར་དགྲ་ཚུར་གནོད་མེད་པར། དགྲ་མལ་གསོས་ཤིང་། རྟ་འདོ་བ་
ལ་གསོ་ཆག ཁྲབ་དཀར་མོ་ལ་བསྡོམས་ཚག མཚོན་རྣོན་པོ་ལ་ངར་ཆུ། བུ་
དཔའ་བོ་ལ་དཔུང་མལ་བཅས་གསོས་ཏེ། འདོད་འཇོའི་དགའ་སྟོན་ལྷ་དང་
མཉམ་པར་མཛད་ནས་བཞུགས།
596



ལེའུ་བཅུ་གསུམ།
སེང་ཆེན་རྒྱལ་པོའི་མཐུ་ནུས་ཀྱིས། །
ཐོག་ཁྲི་རྒྱལ་པོ་གྲོགས་ལ་བཀུགས། །
དགྲ་ལྷ་རྩེ་རྒྱལ་རབ་ཁྲོས་ནས། །
གཡུ་འབྲུག་བདུད་ཀྱི་མགོ་བོ་བླངས། །
དེའི་དུས་སུ་རྒྱལ་པོ་ཆེན་པོ་དེ་སྟོང་ཉིད་འོད་གསལ་ངང་དུ་ལྷ་མི་འགྲོ་དྲུག་
གི་སེམས་ཅན་རྣམས་ལ་ཐུགས་བྱམས་པའི་ཏིང་ངེ་འཛིན་གྱིས་ཁྱབ་པར་མཛད་་་་
ཅིང་། ཤི་བ་ལ་ལམ་སྟོན། ན་བ་ལ་སྨན་པ། རྒས་པ་བྱམས་པ། བྱིས་པ་སྐྱོབ་
པ། དར་མ་འཚོ་བ། བཀྲེས་པ་འདོད་འཇོ། ངལ་བ་བདེ་བར། གདུག་པ་
དགའ་བ་བཅས་ཀྱིས་ཐུགས་རྗེས་འོད་ཟེར་གྱིས་ཁྱབ་པར་མཛད་ཅིང་སྲུང་བ་རྡོ་་་
རྗེའི་རྭ་གུར་དུ་བཙུད་ནས་བཞུགས་ཡོད་པའི་ནམ་གྱི་ཐོ་རངས་ཁར། མདུན་གྱི་
ནམ་མཁའ་ནས་ལྷ་ཡི་རོལ་མོའི་སྒྲ་མི་འདྲ་བ་མང་པོ་སྙན་དབང་དུ་ཁྲོལ་བྱུང་་་་
བར། ཡར་གཟིགས་པས་མདུན་གྱི་ནམ་མཁའ་ཡངས་པའི་གུར་ཁང་ནས་སྤྲིན་
དཀར་པོ་དར་ཐག་བ རྐྱང་པ་ལྟ་བུའི་སྟེང་ནས་ཨ་ནེ་གནམ་སྨན་དཀར་མོ་དེ། །
སེངྒེ་དཀར་མོ་གཡུ་ཡི་རལ་པ་ཅན་ལ་ཆིབས་ནས་འཁོར་དུ་རིགས་བཞིའི་མཁའ་་་
འགྲོ་མ་འབུམ་གྱིས་བསྐོར་ཏེ་བྱ་ཕུག་རོན་འཛུམ་པ་བཞིན་ཇེ་ཉེར་ཕེབས་ཏེ་མེ་་་་
ཏོག་གི་ཆར་དང་རོལ་མོའི་སྒྲ་བཅས། བྱ་ཁུ་བྱུག་རྒྱང་ནས་གྲག་པ་ལྟར་བླང་
དོར་གྱི་མགུར་མ་འདི་མ་མཁའ་འགྲོའི་ཚེ་གླུ་འགྱུར་མེད་ལ་དྲངས་སོ། །
ཨོཾ་མ་ཎི་པདྨེ་ཧཱུྃ། ན་མ་གུ་རུ་དྷེ་བ་ཌཱཀི་ནི། གླུ་ཨ་ལ་ལ་མོ་ཨ་ལ་ལེན། །ཐ་
，
，
，
597



གོ་ར་ཚྭ་རྫོང་།
ལ་ལ་མོ་ཐ་ལ་ལེན། །སྐྱབས་དཀོན་མཆོག་གསུམ་ལ་གསོལ་བ་འདེབས། །མ་
འགྲོ་དྲུག་ཡོངས་ལ་ཐུགས་རྗེས་ཟུངས། །ལམ་བདེ་ལྡན་བྱང་ཆུབ་ཐོབ་པར་ཤོག །
ཐུགས་བྱམས་པས་རིགས་དྲུག་འདྲེན་པར་ཤོག །གནས་ཟངས་མདོག་དཔལ་གྱི་
རི་བོ་ནས། །མགོན་དྲིན་ཆེན་མཚོ་སྐྱེས་པདྨའི་སྐུ། །ལམ་ལོག་པར་མ་བཏང་
བཀའ་དྲིན་ཅན། །ས་འདིའི་ས་ངོ་མ་ཤེས་ན། །བྱང་འབྲས་མོ་ལྗོངས་ཀྱི་བཀོད་
པའི་ཆ། །མཚལ་དམར་གནམ་ལྕགས་སུམ་མདོ་ཟེར། །དཔལ་གསང་བའི་
བདག་པོའི་ཕོ་བྲང་རེད། །བྱང་བཀོད་ལེགས་པདྨའི་གནས་མཆོག་རེད། །མ་
འོངས་སུམ་ཅུའི་ཁ་རལ་དུས། །པདྨའི་ཐུགས་སྤྲུལ་ཤྲཱིའི་མཚན། །དུས་བབ་མ་
འོངས་འདྲེན་པར་བྱེད། །ང་འདྲ་ང་ངོ་མ་ཤེས་ན། །བྱང་ཤར་མུ་ལེ་མཐིང་མཚོ་
ནས། །སྲིད་པ་གསུམ་གྱི་མངའ་བདག་མོ། །མ་གཅིག་རྒྱལ་མོ་རེ་མ་ཏི། །རྒྱལ་
པོའི་སྲུང་མ་ནེ་ནེ་སྨན། །མ་ཤེས་ལུང་བསྟན་བྱེད་མི་རེད། །བདུད་དཔུང་
འཇོམས་པ་རྒྱལ་པོའི་དཔུང་། །ལྷ་གུར་དཀར་པོའི་ནང་རོལ་ནས། །ཟ་འོག་
འབོལ་གྱི་ཁྲི་སྟེང་ན། །མི་མཇེད་འགྲོ་བའི་མགོན་པོ་མཆོག །མ་གཟིམ་སྙན་གྱི་
དབང་པོ་གཏོད། །ཡེངས་མེད་ཨ་ནེའི་གླུ་ལ་གསོན། །ཕ་བླ་མའི་གདམས་ངག་
ཟབ་མོ་དེ། །འཁོར་བུ་སློབ་དམ་ལྡན་ཡོངས་ལ་བྱིན། །ཆོས་ཟབ་མོ་འཆད་ཉན་
མཁས་པས་ན། །མ་སེམས་ཅན་གཞན་དོན་ལོས་ཀྱང་འགྲུབ། །གོང་དཔོན་པོའི་
བཀའ་ཁྲིམས་དྲང་དོན་དེ། །བློན་མཁས་པ་ཕྱོགས་རིས་བྲལ་ལ་གཏད། །
འབངས་འཁོར་གཡོག་སྡུག་བསྔལ་ལོས་ཀྱང་བྲལ། །ལྷ་གོང་མའི་བཀའ་ཡི་ལུང་
བསྟན་དེ། །རྗེ་གེ་སར་དཔོན་ལ་གསོལ་བས་ན། །ལམ་ངོ་སྤྲོད་རྫུ་འཕྲུལ་བཀོད་
ལེགས་དེས། །རྗེ་བྱང་རྒྱལ་ཐར་ལམ་ལོས་ཀྱང་ཐོབ། །འདི་ཟླའི་ཚེས་པ་བཅུ་
དགུ་ལ། །བྱང་རྒྱལ་འདྲེན་པའི་དུས་ལ་བབ། །འོན་ཀྱང་སྟོབས་ཀྱིས་འདྲེན་ལེ་
598



གཡུ་འབྲུག་བདུད་ཀྱི་མགོ་བོ་བླངས།
མིན། །མ་སང་ལྷ་སྲས་པདྨའི་སྤྲུལ། །བཀོད་པ་ལུས་ཀྱི་རྫུ་འཕྲུལ་ལ། །རྩ་རླུང་
རིག་པའི་དཀྱིལ་འཁོར་དབུས། །བསྐྱེད་རྫོགས་གཉིས་ཀྱི་ངང་ལ་ཞོག །གསལ་
བ་ལྷ་ཡི་བཀོད་པ་ལ། །ཕྱོགས་བཅུའི་ཞིང་ཁམས་སོ་སོའི་དབུས། །རྩ་འཁོར་
དབུས་ནས་གཙོ་འཁོར་གསལ། །རྩ་བ་བརྒྱུད་པའི་བླ་མ་དང༌། །ཡི་དམ་ལྷ་དང་
མཁའ་འགྲོ་བཅས། །ཞི་བ་ལྷ་དང་འབར་བ་ཁྲོ། །གསལ་སྟོང་དབྱེར་མེད་ངང་
ལ་ཞོག །གདམས་ངག་རིག་པའི་ངོ་བོ་སྤྲོད། །སྙིང་རྗེའི་ཆབ་ཀྱིས་བདུད་རྩི་
གཏམས། །བྱམས་པའི་ཏིང་ངེ་འཛིན་ལ་བཞུགས། །ཐུགས་རྗེའི་བྱིན་གྱིས་དུག་
གསུམ་ཞི། །གདམས་པའི་སྟོབས་ཀྱིས་ངེས་ཤེས་སྐྱེ། །སྔོན་བཤགས་ཕྱི་བསྡམ་རྗེ་
ལ་ཞུ། །སྡིག་ཅན་ཐར་པའི་ལམ་ལ་དྲོངས། །དེ་ནས་བྱང་བློན་གཡུ་འབྲུག་གིས། །
གླིང་སྒར་ལན་གསུམ་བ ཤོལ་བའི་མཚམས། །ལྷ་སྲས་དགྲ་ལྷས་དགྲ་མགོ་ལེན། །
དེ་བར་ལྷ་ཡི་གདོང་ལེན་དང༌། །རྒོད་ཧྲག་དཔའ་བོ་མི་དགུ་ཡིས། །ནམ་བྱུང་
གདོང་ལེན་འཕྲོད་པར་གྱིས། །དེ་ནས་བྱང་ཡུལ་བློན་འབངས་འཕྲོ། །གླིང་ལ་
མགོ་འབུལ་ཞུ་ནས་ཡོང་། །རྒྱལ་འབངས་བསམ་པ་འགྲུབ་ལེ་ཡིན། །རིན་ཆེན་
ཟས་བཅུད་ནོར་གཏེར་སོགས། །དུས་བབ་ལུང་བསྟན་རིམ་བཞིན་ཡོད། །དེ་ཚོ་
རྒྱལ་པོའི་ཐུགས་ལ་ཞོག །
ཞེས་ལུང་བསྟན་གྱི་མགུར་མ་དེ་ལྟར་བཀའ་གནང་བ་དང་འཇའ་ཡལ་བ་་་་
ལྟར་གཤེགས། དེ་ནས་ནམ་གསལ་བ་ན། རྒྱལ་པོ་ཆེན་པོ་ནས། དགྲ་ལྷ་ཝེར་
མ། ལྷ་ཀླུ་གཉན་གསུམ། བཀའ་སྡོད་ཕོ་ཉ། ལས་ལ་འགྱེད་པའི་ཆོས་སྐྱོང་། །
མགྲོན་ཡག་དར་མ་བཅུ་གསུམ། སྐྱེས་བུའི་ལྷ་འཁོར་སུམ་བརྒྱ། སོ་སོའི་ལས་ལྷ་
ལམ་ལྷ། དཀར་ཕྱོགས་སྐྱོང་བའི་གཞི་བདག་བཅས་དཀར་ཕྱོགས་ཀྱི་མགྲོན་ལ་
འོས་པ་རྣམས། གཏང་རག་དངོས་འབྱོར་ཡིད་སྤྲུལ་གྱི་མཆོད་པ་ཟད་མི་ཤེས་
599



གོ་ར་ཚྭ་རྫོང་།
པའི་རྒྱ་མཚོ་ཆེན་པོ་གནམ་ས་གང་བས་མཆོད་དེ། དཀར་ཕྱོགས་དགེ་བའི་དབུ་
འཕང་དགུང་ལ་བསྟོད། ཉི་དྲོས་སྦྲུལ་གྱི་དུས་སུ། མི་ཆུང་ཕྱིང་སྔོན་སྲོ་མ་བཅས་
ཕྱོགས་བཞིའི་གླིང་སྒར་ལ་ཆ་དང་བང་མིས་ཁྱབ་པར་བྱས་ཏེ། ཕྱི་ཉིན་ཉི་ཤར་
དུས་དཔའ་རྟུལ་དཔུང་དང༌། ལྷ་སྲས་མཆེད་གཉིས་འཇང་སྲས་བཅས་ཐམས་
ཅད་མཁར་སྒོ་གཅིག་ནས་ཐོན་པ་ལྟར་ལས་གུར་དུ་འཛོམ་ཞིང་རང་བབ་ཀྱི་ཁྲི་་་་
གདན་ལ་འཁོད་ཅིང་། ཇ་ཆང་ཤིང་ཏོག་གྲོ་འབྲས་བཅས་ཕུན་སུམ་ཚོགས་པའི་
འཚོ་བ་ལ་ལོངས་སྤྱོད་ཅིང་གསུང་གླེང་དུ་མའི་མཐར། རྒྱལ་པོ་ཆེན་པོ་དེ་གསེར་
ཁྲིའི་སྟེང་དུ་ཚེས་བཅོ་ལྔའི་དུང་ཟླ་ཤར་བ་ལྟར་བཞུགས་ཤིང་། བློན་འབངས་
རྣམས་ལ་བྱམས་པའི་སྤྱན་གྱིས་གཟིགས་ཏེ། ཨ་ནེ་གནམ་སྨན་དཀར་མོས་ལུང་
བསྟན་བྱུང་ཚུལ་གྱི་གླུ་འདི་འགག་མེད་རྡོ་རྗེའི་རང་སྒྲ་ཁྲོམ་ཆེན་ཟིལ་གནོན་་་་
ངག་རྟ་ལ་དྲངས་པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་བྱང་ཆུབ་རྒྱུད་ནས་ལེན། །ཐ་ལ་ཐར་པའི་ལམ་
སྣ་དྲོངས། །སྐྱབས་བསླུ་མེད་དཀོན་མཆོག་རྣམ་གསུམ་ལ། །གླིང་སྐྱེས་བུ་གུས་
པས་གསོལ་བ་འདེབས། །གནས་ཟངས་མདོག་དཔལ་གྱི་རི་བོ་ནས། །པདྨ་
འབྱུང་གནས་ཁྲོས་པའི་སྐུ། །དབང་དྲག་རྩལ་ལ་གསོལ་བ་འདེབས། །ཚངས་པ་
ལྷ་དང་སྐུ་ལྷ་གཉན། །གཙུག་ན་ཀླུ་དང་གཉན་སྟག་དམར། །སྲིང་ལྕམ་འོད་
འཕྲོ་དུང་ཆུང་དཀར། །ནུ་བོ་ཀླུ་སྦྲུལ་ཝེར་མའི་ཚོགས། །རྨ་རྒྱལ་སྤོམ་ར་ལ་
སོགས་པ། །དཀར་ཕྱོགས་སྐྱོང་བའི་གཞི་བདག་བཅས། །ཀི་ཀི་བསྭོ་བསྭོ་ལྷ་རྒྱལ་
ལོ། །དཀར་གསུམ་ཕུད་ཀྱི་མཆོད་པ་དང་། །དར་ཟབ་རིན་ཆེན་སྣ་ལྔ་དང་། །
གནག་ཕྱུག་རྟ་ལུག་རྐང་འགྲོས་རིགས། །དངོས་འབྱོར་ཡིད་ཀྱིས་སྤྲུལ་པ་ཡིས། །
ནམ་མཁའ་ས་གཞི་གང་བའི་རྫས། །དགྱེས་བཞེས་དམ་ཉམས་མྱུར་དུ་སྒྲོལ། །
600



ངས
གཡུ་འབྲུག་བདུད་ཀྱི་མགོ་བོ་བླངས།
དགེ་ཚོགས་གང་འཕེལ་དོན་གཉིས་སྒྲུབས། །གཏང་རག་གཉན་པོའི་མཆོད་སྤྲིན་
བཞེས། །དཀར་ཕྱོགས་རྒྱལ་བའི་རྒྱལ་མཚན་ཕྱིར། །དེ་ནས་གསོན་དང་དཔའ་
རྟུལ་དཔུང་། །ས་འདི་སྦས་ཡུལ་བྱང་གི་ལྗོངས། །སྦས་པའི་ཡུལ་ཕྲན་མཚལ་
དམར་མདོ། །གླིང་སྒར་ཁྲ་མོའི་གཞི་དཀྱིལ་རེད། །ང་འདྲ་ང་ངོ་མ་ཤེས་ན། །
གོང་མ་ལྷ་ཡི་ཕོ་ཉ་ལ། །མ་སང་རྒྱལ་པོ་གེ་སར་ཟེར། །རླུང་སྐྱི་སེར་གར་བྱུང་རྟ་
མིག་འགྲིམ། །གསེར་ཉི་མས་གར་ཁྱབ་སྒྱུ་ལུས་འགྲིམ། །ཚོགས་བསགས་ན་འགྲོ་
བའི་དེད་དཔོན་རེད། །མ་བསགས་འགྲོ་བའི་གཡོག་པོ་རེད། །བུ་ཇོ་རུ་སྐྱེ་དང་
ཚུན་ཆད་ལ། །ལས་དགའ་སྡུག་སྤྲིན་བར་ཉི་མ་རེད། །ཚ་གྲང་མགར་བའི་ཏི་ཚ་
རེད། །རྒྱགས་ལྟོགས་ཁུལ་མོའི་དབུག་གྲགས་རེད། །དག་སྣང་ལྷ་ཞལ་དངོས་སུ་
མཇལ། །མ་དག་དམྱལ་ཁམས་མིག་གིས་མཐོང་། །ཤེས་པས་གསལ་ཀྱང་ལས་ཀྱི་
དབང་། །འདིར་སྣང་དགྲ་འདུལ་གཉེན་སྐྱོང་གིས། །ཐར་མེད་དམྱལ་བའི་ས་
བོན་སྒྲུབ། །མི་བསད་རྒྱུ་འཕྲོག་མི་ཚེ་ཟད། །ལྷ་གོང་མའི་ཐུགས་ཀྱིས་ཨེ་བོ་
མཁྱེན། །བོད་དབུ་ནག་བལྟས་ན་སྡིག་པའི་དཔོན། །དེ་བསམ་ན་འདིར་སྣང་སྒྱུ་
མའི་ལུས། །ཚེ་གཅིག་ལ་སྒྲུབ་པ་བྱས་ན་བསམ། །དེ་གོང་མའི་བཀའ་ཡིས་མི་
བཏང་འདུག །སྡུག་ཀྱང་ཇོ་རུའི་བསྐོས་ཐང་རེད། །མ་སེམས་ཅན་ཐར་ལམ་
ཐོབ་པས་ན། །གླིང་སེང་ཆེན་མ་དག་འགྲིམས་ཀྱང་བཟོད། །ཡང་དག་དོན་ལ་
འབེབས་ཙ་ན། །བྱང་གླིང་ལོ་གཉིས་ཟླ་དྲུག་འཁྲུག །ཕར་ཚུར་མི་རྟ་ཕྱེད་མེད་
བྱུང༌། །དོན་བྱས་ན་འགྲོ་བའི་དོན་ལ་དམིགས། །བདུད་མ་རིག་དབང་གིས་
གཞན་གནོད་མཁན། །བཀའ་བདེར་གཤེགས་ལུང་ལས་འདུལ་དགོས་གསུང་། །
ང་སྐྱེས་བུས་འགྲོ་དོན་དེ་ཀའི་ལས། །ལྷ་གོང་མའི་ཐུགས་དགོངས་དེ་ཀས་རྫོགས།།
བོད་དབུ་ནག་དོན་དེ་དེ་ཀས་འགྲུབ། །ད་ཡང་དག་དོན་གྱི་རྡོ་ག་ལ། །ཁྱོད་ལྷ་
601



གོ་ར་ཚྭ་རྫོང་།
དམག་དཔའ་རྟུལ་དཔུང་ཚོགས་ལ། །དོན་ཡང་དག་ཞུ་རྒྱུ་ཨི་འདྲ་ཡོད། །དུས་
ད་ནངས་ཞོགས་ཀྱི་ཐོ་རངས་ཁར། །མ་དྲིན་ཆེན་ཨ་ནེ་གནམ་སྨན་དེས། །མི་
བདག་ལ་ལུང་བསྟན་འདི་འདྲ་བྱུང་། །དཔྱིད་ཟླ་གསུམ་ཉི་མས་གཞུང་གསུམ་
འགྲིམ། །ཞིང་ཆུ་མ་སྔོ་ལྗང་འཁྲུངས་རན་གསུང་། །བོད་དབུ་ནག་ཡི་ཆད་མི་
དགོས་གསུང་། །ཆུ་མར་བབས་རྒྱ་མཚོ་གྲུ་བོས་བརྒལ། །རྒྱུ་རིན་ཆེན་ནོར་བུར་
ལས་ཅན་འཕྲོད། །རྗེ་དེད་དཔོན་ཡི་ཆད་མི་དགོས་གསུང་། །བྱང་དགྲ་རྒོད་
དཔའ་རྟུལ་དཔུང་གིས་འདུལ། །རྗེ་ཁྲི་བཙན་དབང་ཐང་རྫོགས་ལ་ཉེ། །གླིང་
དཀར་པོ་ཡི་ཆད་མི་དགོས་གསུང་། །ཁོ་བྱང་རྒྱལ་སྟོབས་ཤུགས་དཔའ་རྩལ་ལ། །
དགྲ་འཆི་བདག་འགྲན་པར་དཀའ་བས་གསུང་། །ང་གེ་སར་བློ་དང་བསྟུན་
དགོས་གསུང་། །བློན་རྩལ་ལྡན་གཡུ་འབྲུག་དགྲ་འདུལ་བུ། །ཇག་ཐང་གསུམ་
གོང་ནས་བཏུལ་རན་གསུང་། །བྱང་རིགས་ལྔའི་གཏེར་གྱི་གཡང་གཏེར་ལྔ། །
དུས་བབ་རིམ་ལུང་བསྟན་ཡོད་པས་གསུང་། །ཁོང་རྒྱལ་བློན་ཐུལ་བའི་ཕྱིན་ཆད་
ལ། །ཁོ་འཕྲོས་ལུས་རྒྱལ་འབངས་མ་ལུས་པ། །དུས་མི་འགྱང་མགོ་འབུལ་ཞུ་
ཡོང་གསུང་། །དོན་དེ་རྣམས་ཐུགས་ལ་བཞག་པར་འཚལ། །ལས་དེ་བར་བྱང་
གི་རྒྱལ་བློན་རྣམས། །དཔའ་སྟོབས་ཆེན་གླིང་སྒར་ཆས་པའི་དུས། །ཁྱེད་དཔའ་
རྟུལ་ཕུ་ནུ་ལྷ་དམག་བཅས། །དཔའ་སྤྱང་གྲུང་གིས་གདོང་ལེན་གནང་བ་ལས། །
གླེན་ཨུ་ཚུགས་རང་སྲོག་ཤོར་བས་གསུང༌། །མཁས་པས་གྲུ་བོ་བརྒལ་བས་ན། །
རྔམ་འཇིགས་ཆུ་སྲིན་འཇིགས་ལས་གྲོལ། །ཤེས་རབ་རལ་གྲི་གཡུག་པས་ན། །ཕ་
རོལ་ཉོན་མོངས་མགོ་བོ་བྲེག །ཡེ་ཤེས་གསལ་བའི་མེ་སྦར་ན། །གཏི་མུག་མུན་
པའི་སྨག་རུམ་བསལ། །གོང་མ་ལྷ་ཡི་སྡོངས་གྲོགས་ཀྱིས། །གདོང་ལེན་ལྷ་ཡིས་
གནང་བས་ཟེར། །གླུ་གསན་ན་དཔའ་རྟུལ་ཐུགས་ལ་ཞོག །
602



གཡུ་འབྲུག་བདུད་ཀྱི་མགོ་བོ་བླངས།
.
----
-
ཅེས་རྒྱལ་པོ་ཆེན་པོས་ལྷ་ཡི་ལུང་བསྟན་བྱུང་ལུགས་ཀྱི་གླུ་དེ་ལྟར་བཀའ་་་་་
བསྩལ་པས། དཔའ་རྟུལ་ལས་དམག་ཐམས་ཅད་ནས་མངོན་པར་བསྟོད་དེ། །
ཐུགས་བདེ་བའི་གོ་ཡུལ་དང་བཅས་གསུང་གླེང་དུ་མ་གནང་ཞིང་དགྱེས་སྟོན་གྱི་
ངང་དེར་བཞུགས། ཨ་ཁུ་སྤྱི་དཔོན་ནས། འོ་ན། བཀྲ་ཤིས་པར་གྱུར་ཅིག །
རྒྱལ་པོར་ལྷ་ཡི་ལུང་བསྟན་ལ་འཁྲུལ་པ་མེད་པས། ཐུགས་བདེ་བར་མཛོད། ཨ་
ཁུའི་པོ་ཏི་དམར་ཆུང་ནང༌། །བྱང་ཡུལ་སྟག་མོའི་སྤར་མོ་བསྒྲད། །ཤ་དམར་
ཁྲག་དམར་ལུང་གསུམ་འགེང་། །འཛུམ་དྲུག་སྟག་གི་རི་མོ་དེ། །མཚོན་རྣོན་
པོས་མི་ཕིག་འཇག་མས་ཐིག དཔའ་ངར་མས་མི་ཐུབ་སྙིང་རྗེས་འདུལ། །ཟེར་
བའི་གོ་དོན་དེ་ཁྲིག་གེར་བྱུང་། །ད་ཆོས་མེད་ཆོས་ལ་བསྒྱུར། །བྱང་ཡུལ་རྒྱལ་
པོའི་གཏེར་ལྔ་སྒོ་ཕྱེ་རན་པ་ཡིན་པས། བློ་བདེ་བར་གནས། ཁོ་བྱང་ཡུལ་རྒྱལ་
བློན་རྣམས་རྟིང་མ་ཆས་སྐབས། དཔའ་བོ་མི་དགུ་ནས་གདོང་ལེན་མཛོད། །
གོང་མ་ལྷ་ཡི་སྡོངས་གྲོགས་ཡོད་པས་ཞེད་ཞེད་མི་དགོས་གསུང་། དེ་ནས་དཔའ་
རྟུལ་རྣམས་ནས་ཀྱང་གདོང་ལེན་ངས་བྱེད་ཁོས་བྱེད་དུ་གནས། དཔའ་རྟུལ་
རྣམས་སོ་སོའི་སྒར་ལ་ཕེབས་ནས་འབྱོར་ཏེ། གོང་གི་ལུང་བསྟན་བྱུང་ཚུལ་
རྣམས་སོ་སོའི་དམག་ལ་བཀའ་བསྒྲག་མཛད་དེ་གནས། དེ་ཡི་དུས་སུ་བྱང་ཡུལ་
གྱི་རྒྱལ་བློན་རྣམས་ཕོ་བྲང་དུ་འདུས་ཏེ་ལོངས་སྤྱོད་དུ་མ་ལ་རོལ་ཞིང་བཞུགས་་་་
པའི་དུས་དེར། གསེར་ཁྲི་གདོང་ལྔས་བཏེགས་པའི་ཡང་གོང་ནས་གོ་ར་ཐོག་
རྒྱལ་ཁྲི་བཙན་དེ་འཇིགས་པའི་ཆས་བཅོ་བརྒྱད་དང་ལྡན་ཞིང་བློན་ཚོགས་རྣམས་
ལ་སྤྱན་ཁྲ་འཁྱིལ་ལེར་གཟིགས་ཏེ་དགྱེས་པའི་འཛུམ་ཞལ་བཅས། ད་གོ་ན་
འདིར་ཚོགས་བྱང་གི་དཔུང་། ཐུགས་མ་ཡེངས་ཁྲི་བཙན་གླུ་ལ་ཉོན། ཞེས་
གསུངས་ཏེ་བྱང་གླུ་ཅོ་ག་དྲུག་འགྱུར་ལ་དྲངས་པ་འདི་ལྟར་རོ། །
603



གོ་ར་ཚྭ་རྫོང་།
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ལྷ་
མཆོད་གཅིག་བསྟོད་གཉིས་བྱང་གི་ལྷ། །མགོན་སྐྱབས་འདུག་ན་རྩལ་མ་ཞན། །
སྔོན་ལས་གང་ཡོད་ལམ་དང་སྤྲོད། །བར་ཆད་འདུག་ན་མྱུར་དུ་གཟིགས། །ཡག་
ན་སྤྲོད་ལ་ཉེས་དང་བཟུར། །འདི་ཕྱིའི་སྐྱིད་སྡུག་གཏན་གྱི་རེ། །མི་འཁོན་མི་
འབར་སྔོན་གྱི་ལས། །སོ་སོའི་ཐོད་པའི་རི་མོ་རེད། །ས་འདི་བྱང་གི་བཀོད་པའི་
ཆ། །བྱང་ཡུལ་གཡང་གི་ར་བ་རེད། །མཁར་འདི་གནམ་རྫོང་ཕྱུག་མོ་ཟེར། །
རྒྱལ་བློན་འདུ་བའི་ཚོགས་ཁང་རེད། །ང་འདྲ་གོ་ར་རྒྱལ་པོ་ཟེར། །ཐོག་རྒྱལ་ཁྲི་
བཙན་དགྲ་ཡི་གཤེད། །གླིང་དཀར་རྒྱལ་པོའི་དཔུང་ཡ་རེད། །མ་ཐུབ་སྟེང་གི་
ཐོག་དམར་རེད། །མ་ནུས་འབངས་ཀྱི་ཕ་མ་གཉིས། །དྲང་པོ་ཁྲིམས་ཀྱི་དབང་
བསྒྱུར་གསུམ། །ཕྱོགས་ཆ་སྤང་བའི་བར་དཔོན་བཞི། །མ་ཡིན་བྱས་ཀྱང་ང་རང་
ཡིན། །དེ་སྔ་ཉི་མའི་ཕན་ཆད་ལ། །རྗེ་ལ་ཆེ་བཙན་དབང་སྒྱུར་གཅིག །ཡུལ་ལ་
བཙན་ཕྱུག་དར་གསུམ་གཉིས། །འབངས་ལ་ཡ་རབས་ཚུལ་མཐུན་གསུམ། །
བྱང་ཡུལ་ཟེར་ནས་སྨོན་ལེ་བྱུང༌། །སྐྱིད་ཀྱི་རྒྱབ་དེ་སྡུག་གིས་འཚོས། །སྡུག་གི་
མདུན་དེ་སྐྱིད་ཀྱིས་དེད། །སྐྱིད་སྡུག་འགྲོ་བ་ཀུན་ལ་ཡོད། །སྐྱེས་པའི་ལུས་དེ་ཤ་
ཁྲག་རེད། །འབྱུང་གཞི་གུད་ན་ཤི་རྒྱུ་རེད། །བ སོག་པའི་ནོར་དེ་སྒྱུ་མ་རེད། །
བསོད་ནམས་ཟད་ན་མེད་རྒྱུ་རེད། །སྐྱེ་རྒྱུ་ཤི་རྒྱུ་ལུས་ལ་གྲུབ། །བསོག་རྒྱུ་ཟད་
རྒྱུ་སྔ་མའི་བུན། །སྐྱེ་འཆི་གལ་ཏེ་མགོ་སྦྲེལ་རེད། །དེ་ལ་མི་འགྱོད་བློན་འབངས་
དཔུང་། །བྱང་ཡུལ་ཕམ་ཡང་སྔོན་གྱི་ལས། །མི་ཤི་སྙིང་རྗེ་བྱེད་མི་མེད། །གེ་
སར་རྒོད་ཀྱང་ལས་ཀྱི་དབང་། །མི་ཤི་འཇིགས་ནས་བཞག་མི་མེད། །ཁེ་ན་ཕམ་
ན་ཤི་བའི་ཡུལ། །ཟོས་ན་བརླག་ན་ཟད་པའི་གཞི། །རྟག་བརྟན་ཡོད་པ་ངེས་མ་
ཚོར། བྱང་གླིང་རྒྱལ་བློན་དཔའ་བོའི་དཔུང་། །གཅིག་ཁེ་ཅིག་ཕམ་གཉིས་
604



གཡུ་འབྲུག་བདུད་ཀྱི་མགོ་བོ་བླངས།
འཕུང་ལས། །འཆི་ནས་བསྐོས་ཐང་གང་ཡོད་རེད། །དེ་ལ་ཞེད་ན་གླེན་པ་ཡིན། །
དེ་སྔོན་བྱང་གླིང་དཔའ་བོ་རྣམས། །བྱུས་ལ་ཤི་བ་སོ་སོའི་ལས། །རྒོད་ཞན་ཤོར་
བ་མ་ཡིན་ནོ། །དགའ་སྡུག་སེམས་ཀྱི་འཆར་སྒོ་ཡིན། །རྣམ་རྟོག་རང་སེམས་
འཁྲུལ་པ་ཡིན། །རྨི་ལམ་འཁྲུལ་པའི་བག་ཆགས་དང་། །འཆི་བས་འཇིགས་པའི་
སྔངས་སྐྲག་གཉིས། །བདེན་དུ་མ་འཛིན་བྲོས་ཁུངས་མེད། །ཕན་པ་མེད་པ་རྣམ་
གསུམ་ཡོད། །མི་རྟག་ཤི་བའི་དུས་ཚོད་ལ། །མི་ཤི་བྱས་ཀྱང་ཕན་པ་མེད། །
རང་བྱས་རྒྱལ་པོས་ཞལ་ལྕེ་ལ། །མ་མཛད་མི་དགོས་ཕན་པ་མེད། །ལས་བསྐོས་
བག་མ་བཏང་བླང་ལ། །མི་འགྲོ་བྱས་ཀྱང་ཕན་པ་མེད། །དེ་བས་བབས་པའི་
རྟིང་མ་དང་། །བྱུས་དང་གྲོས་ཁ་མཐུན་པར་གྱིས། །གཡུལ་འགྲན་དཔའ་རྟགས་
སྔོན་བཞིན་ལེན། །ཕོ་བྲང་དཀོར་མཛོད་རིམ་བཞིན་ཕྱེས། །ནོར་བུའི་རིགས་
དང་གསེར་དངུལ་དང་། །དར་ཟབ་གོས་འཕྲུག་ཁྲབ་རྨོག་དང༌། །ཇ་མར་འབྲུ་
རིགས་གྲོ་འབྲས་སོགས། །རྟ་གླང་ནོར་སོགས་སྒོ་བཞིའི་ཕྱུགས། །རུ་གཅིག་ཕོ་
བྲང་བཅུད་ལ་ཞོག །རུ་གཅིག་དམག་ལ་ལེགས་འགྱེད་ཐོང་། །རུ་གཅིག་མ་ནུས་
སྤྲད་ལ་སྦྱིན། །རྒྱལ་པོ་ནོར་ལ་ཕོངས་པ་མེད། །ཕོ་བྲང་ཟོག་ལ་ཟད་མཐའ་མེད།།
སོ་སོའི་ཅི་འདོད་རེ་བ་སྐོང་། །ཟླ་གཅིག་དམག་གི་ངལ་བ་གསོ། །དེ་ནས་
དཔའ་བོས་རྟིང་མ་ལེན། །རྟིང་མའི་དཔུང་ལ་དར་རྒུད་མེད། །བྱིན་པའི་ནོར་
ལ་སེར་སྣ་མེད། །བསམ་པའི་དོན་ལ་འགྱུར་བ་མེད། །གཏམ་པའི་ཚིག་ལ་མང་
ཉུང་མེད། །རྟིང་མ་གང་བྱུང་དཔའ་དར་ཡོད། །དགྲ་ལ་ཝ་བྲོས་བྱེད་དོན་མེད། །
རྒྱལ་པོའི་ཁྲིམས་དང་མ་འགལ་ཅིག །འགལ་ན་རང་གཞན་གཉིས་འཕུང་ཡིན། །
དེ་བར་སྐྱིད་དགའི་ལོངས་ལ་སྤྱོད། །ཁྱེད་རྣམས་ཐུགས་ལ་དེ་འདྲ་ཞོག །
ཅེས་བྱང་རྒྱལ་ནས་གླུ་དེ་ལྟར་འབངས་ལ་བྱམས་བརྩེས་བཀོད་པ་བྱས་པ།
605



གོ་ར་ཚྭ་རྫོང་།
བློན་འབངས་ཀུན་གྱིས་དེ་ལྟར་ཡིན་པའི་ཁོ་ཐག་ཆོད་དེ། ཞེད་པའི་ཉམས་སྣང་
མེད་པར་ཟླ་བ་གཅིག་ལ་དགའ་སྐྱིད་ཀྱི་ངང་དུ་ལྷ་ཡི་འདོད་འཇོ་དང་མཉམ་པའི་
སྐུ་རྩེད་སྣ་ཚོགས་དང༌། སྟོན་མོ་བཅས་འགྲན་ཟླ་བྲལ་བར་མཛད། ཕོ་བྲང་ནས་
ནོར་བུའི་རིགས་བསམ་གྱིས་མི་ཁྱབ་པ་དང༌། དར་ཕྲུག་རས་གོས། གོ་རལ།
རྟ་ནོར་གླང་ཆེན། ཕྱུགས་རིགས་བཅས་རྒྱལ་པོས་གསུང་བཞིན་སོ་སོར་གང་
འདོད་ཡིད་ཀྱི་རེ་བ་བསྐངས་ཏེ། འབངས་མི་ཉམས་ཆུང་ཀུན་དབུལ་བའི་སྡུག་
བསྔལ་མེད་པར་མཛད་དེ་བཞུགས་སོ། །དེ་ཡི་དུས་གླིང་དཀར་གྱི་དཔའ་རྟུལ་ཁ་
ཤས་དང་དམག་མང་རྣམས་མོས་མཐུན་གྱིས་ད་ནི་བྱང་གླིང་ཕར་ཚུར་རྟིང་ཐག་་་
ཆད་པ་ཞིག་མ་བྱས་པར་ཉི་མ་གར་འགྲོ་བྱས་པས་ཕན་པ་མི་འ དུ ག་ཟེར་ཏེ། །
རྒྱལ་བློན་རྣམས་ཀྱིས་མ་མཁྱེན་པར་ཕུ་ཡི་འབྲོག་གཏོར། མདའ་ཡི་གྲོང་
འཇོམས་ཏེ། རྟ་ནོར་ལུག་གསུམ་ཟས་གོས་རྒྱུ་ནོར་དཔག་ཏུ་མེད་པ་འཕྲོག་
བཅོམ་བྱས་པས། བྱང་ཡུལ་གྱི་མི་རྣམས་ནས་ཕོ་བྲང་ལ་ལོ་རྒྱུས་རིམ་ཕུལ་བྱས་
པ་དང་། བྱང་ཡུལ་གྱི་རྒྱལ་བློན་རྣམས་ནས་ད་ནི་འདི་མུས་བསྡད་པས་ཉི་མ་
བ ཤོལ་དོགས་ལས་མི་འདུག་པར་སྔར་བཞིན་གཡུལ་འགྲན་ཏེ་རྟིང་ཐག་ཆོད་པར་
བྱེད་པ་ལས་མི་འདུག་ཟེར་ཏེ། གོང་བློན་ཆེན་པོ་ཐོག་རི་གཡུ་འབྲུག་དགྲ་འདུལ་
དེ། འཁོར་གསུམ་བསྐོར་ཏེ་རྟ་ལ་ཞོན་ནས་སྐྱེལ་མ་སྨོན་ལམ་བཅས། གླང་ཆེན་
སྨྱོན་པ་ལམ་དུ་ཞུགས་པ་ལྟར། ལུང་གཤམ་བྲག་དཀར་དགུ་སྦྲེལ་དུ། གླིང་ཆེ་
རྒྱུད། ཆུང་རྒྱུད། སྟག་རོང་། སོག་ལོང་བཅས་ཀྱི་དམག་སྒར་ཡོད་ས་ལ་གདོང་
གཏད་དེ་རྦབ་རྒོད་འདྲིལ་བ་ལྟར་མདུན་སྒར་དུ་བྱུང་ཞིང་གླུ་ལེན་སོགས་ཅི་ཡང་་
མེད་པར། སོག་ལོང་གི་དམག་དེ་སྤྱང་མོས་ལུག་ཁྱུ་དཀྲུག་པ་ལྟར་གྱིས་དམག་ལྔ་
བཅུ་ཙམ་རལ་གྲིའི་ངར་ལ་དྲངས་བྱུང་བས། སོག་བློན་ག་མའི་སེང་ཆུང་དང་།
606



，
གཡུ་འབྲུག་བདུད་ཀྱི་མགོ་བོ་བླངས།
བརྒྱ་དཔོན་ཟླ་བ་ལྷུན་འགྲུབ་གཉིས་ནས་གདོང་བླངས་ཏེ་རལ་འགྲན་ཐུང་ཙམ་་་་
བྱས་པས་ཁོས་རལ་གྲིའི་ངར་ལ་གཉིས་ཀ་དྲངས་ནས་གདོང་བརྟན་པའི་རེ་བ་་་་་
བྲལ་ཏེ་ཁོས་ཀི་ཤར་བཏང་སྟེ་དཀྱིལ་སྒར་ལ་གཏད་ཅིང་ཤར་རེ་བྱུང་བས། སྟག་
རོང་དང་ཆུང་རྒྱུད་བཅས་ནས་དམག་བཞི་བཅུ་ཙམ་མཚོན་ལ་དྲངས་ཏེ་བྱུང་་་་་་
བར། ཉི་འབུམ། གདོང་བཙན་ལྷ་རྒོད། ཀླུ་ཁྲི་ཟླ་འོད་བཅས་རྒོད་ཅིང་ཧྲག་
པའི་དཔའ་རྟུལ་རྣམས་ནས་གདོང་བླངས་པ་དང༌། ཁོས་རལ་གྲི་ལ་ཁྲག་གི་ངོམ་
ཆགས་པ་དེ་བེར་གྱི་ཕུ་དུང་ལ་བྱིལ་བྱིལ་བྱས་ཏེ་ཤུབས་ལ་བཙུད་དེ། མི་
འཇིགས་པའི་འགྱིང་སྟབས་ཀྱིས་རྟ་ཁ་བགག་ཡོབ་ཆེན་མནན། དཔུང་པ་འཕུར་
ཞིང་དཔའ་གླུ་འདི་བྱང་གླུ་སྟག་མོའི་ངར་སྒྲ་ལ་དྲངས་ཤིང་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །བྱང་
ཡུལ་རྒྱལ་པོའི་དགྲ་ལྷ་རྣམས། །དཔའ་བོའི་རྟིང་མའི་ཁ་འཛིན་མཛོད། །སྡང་
དགྲ་མ་བཞག་ཨར་ལ་གཏོད། །རང་ཕྱོགས་བུ་རྟའི་རྒྱབ་བརྟེན་མཛོད། །ས་
འདིའི་ས་ངོ་མ་ཤེས་ན། །ལུང་གཤམ་བྲག་དཀར་དགུ་སྦྲེལ་ཟེར། །རྒྱལ་པོའི་
གླིང་ཁ་གོང་མ་རེད། །མི་སྐྱིད་གླིང་ངན་སྒར་གཞིས་མནན། །ང་འདྲ་མ་ཤེས་
ཡོད་ཚོད་མིན། །སྦྲ་ཆེན་ཁྱུང་ནག་འགྱིང་རྫོང་ནས། །བློན་ཆེན་གཡུ་འབྲུག་དགྲ་
འདུལ་ཟེར། །ཨ་ཐང་སྤྱང་མོ་འདུར་འགྲོས་མཁན། །གཡང་དཀར་བསད་པའི་
ཕོ་ཉ་རེད། །ལྕགས་ཁྲ་སྔོན་མོ་འཛུམ་རྩལ་མཁན། །བྱིས་ཆུང་ཕྱུག་མོ་དགྲ་སྐལ་
རེད། །བྱང་བློན་དཔའ་བོ་སྟག་ཆས་ཅན། །གླིང་ཕྲུག་བཅོམ་པའི་གཤེད་མ་རེད།
བྱང་གླིང་ལོ་ངོ་གསུམ་ལ་འཁྲུག །མཐོ་བ་རྒྱལ་སྲས་མན་ཆད་དང་། །དམའ་བ་
བྲན་གཡོག་ཡན་ཆད་ལ། །ལན་རེ་མ་འཐབ་བསམ་པ་མེད། །དཔའ་ཚོད་དཔུང་
གིས་ལོན་ལེ་ཡིན། །རྒྱུག་ཚོད་འདོ་བས་ཟིན་ལེ་རེད། །ཉི་འབུམ་སེར་རྡོ་སྤོར་
607



གོ་ར་ཚྭ་རྫོང་།
ལུག་དང༌། །ལྷ་རྒོད་དམར་ཁོ་ལག་རིང་གཉིས། །ངར་མདོག་གདོང་ལ་བཅར་
བ་འདི། །རེད་བསམ་སྣང་བའི་ཟུར་ལ་མེད། །གཡས་ཤག་སྟག་དོང་མེ་ལྕེ་ནས། །
མདའ་རྒོད་གྲལ་ར་བཤིག་རྒྱུ་མིན། །དོང་པ་སྲིན་མོ་ཁ་གདངས་ནས། །གཞུ་
མོའི་རྒྱང་ཤ་གཅོད་དགོས་མེད། །ཤུབས་ཁྲ་གསེར་གྱི་པ་ཏྲ་ནས། །ངར་མའི་སོ་
ཁ་བསྡུར་དགོས་མེད། །ཁྱོད་གཉིས་གླིང་གི་དེ་ཡོད་རེད། །ང་རང་བྱང་གི་དེ་
ཡོད་རེད། །ཕོ་སུ་རེད་ཉི་མ་སྔ་དྲོ་ལྟ། །རྟ་སུ་མགྱོགས་བདེ་མོའི་ཐང་ལ་གཤིབ། །
རྟིང་མ་སུ་རྒྱལ་དེ་ནས་ལྟ། །ད་ནངས་ཞོགས་ཀྱི་ཉི་མ་ལ། །སོག་བློན་མི་དཀར་
རྟ་དཀར་སྐྱ། །དར་ལྕེ་རླུང་གིས་བརྡབ་འདྲ་བྱས། །མགོ་ལག་དཔའ་བོའི་ཕྱི་
རུར་བསྡམས། །མི་ཚད་ཁས་ལེན་དཔའ་རྟུལ་གཉིས། །དམར་བསད་ལག་
དམར་ཁྲག་ལ་བསྒྲེས། །དམག་མང་གཅིག་བརྒྱ་ལྔ་བཅུ་ཙམ། །མ་ཉལ་རྨི་ལམ་
བཞིན་དུ་བྱས། །སྙིང་ཚིམ་པོ་ཨི་བྱུང་གསེར་པ་དཔོན། །མི་ཚད་ཁྱོད་དང་ང་
རང་གཉིས། །མཐོན་པོའི་ཐོབ་དང་དཔའ་བོའི་དཔུང་། །བྱང་གླིང་གཉིས་ཀྱི་དེ་
ཡོད་ཡིན། །སྐྱེན་པོའི་མདའ་དང་ངར་མའི་མཚོན། །ཁྲ་རིང་མདུང་དང་མྱུར་
མགྱོགས་ཞགས། །དེ་རིང་མི་བྱེད་མཚམས་ལ་བཞག །ལག་རིང་དཔུང་གི་བསུ་
མ་དང་། །སྟོབས་ཆེན་ཤུགས་ཀྱི་ཁ་བར་ནས། །ཛར་སེ་བཟུང་ཞིང་གནམ་དུ་
གཟར། །སྐྱབས་གནས་ཉི་ཟླ་གཉིས་ལ་ཞུས། །སྡར་སྐད་སྟོང་པའི་མཁའ་ནས་
གྱིས། །ཁ་ཆེན་ཡོད་ན་རོགས་ལ་ཞོག །ཤི་ཁ་འཚེར་ན་སྲོག་བསྐྱབ་ཞུས། །
དཔུང་རོགས་ལྷ་རྒོད་རིན་ཆེན་གཉིས། །འཕྲུལ་མིག་ཨ་ལོང་སྐེ་ལ་བསྐོན། །རྩལ་
དྲུག་གྲུ་གུ་བཞིན་དུ་བསྡམས། །ཕོ་བྲང་མཁར་གྱི་རྒྱ་སྒོ་ལ། །ཁྱི་རྒན་བཞིན་དུ་
ལྕགས་ཀྱུས་བསྐོར། །ཤག་འདེབས་མཚང་འབྲུ་སྙིང་ལ་གཟེར། །སྡོད་ན་ཚེར་
མའི་གདན་ལ་བཞག །ལྕགས་མཁར་ནང་གི་བཙོན་ལ་བཅུག །ཟས་སུ་རང་ཤ་
608



གཡུ་འབྲུག་བདུད་ཀྱི་མགོ་བོ་བླངས།
དྲོན་མོ་སྟེར། །སྐོམ་ན་ཁོག་ཁྲག་ཁ་ལ་བླུད། །གཏམ་བཟང་ན་མྱུར་གསོད་
འབེན་ལ་བཞག །ངན་ན་བརྙས་གསོད་མེ་ལ་བསྲེག །མ་ཟད་བྱང་གླིང་འཐབ་
འཁྲུག་འདིས། །འཛམ་གླིང་གཡོ་འགུལ་བྱེད་ལེ་ཞིག །མ་བྱུང་རྒྱལ་བློན་སྡོད་
དགོས་མེད། །གླིང་དཀར་ཚེ་སྡོད་བྱས་ན་ཡང་། །རྒྱལ་བྱུས་བཏང་ན་རོ་དང་
འདྲ། །ད་རེས་ཁྱོད་དང་ང་རང་གཉིས། །དཔུང་པ་སུ་སྦོམ་དཔའ་རྟགས་ལེན། །
ཁྱོད་རང་རྒྱལ་ན་དེ་རྒྱལ་གྱིས། །རྟིང་མ་གླིང་ལ་ངོམ་ནས་སོང་། །ང་རང་རྒྱལ་
ན་བྱུས་རྒྱལ་བྱེད། །མགོ་ལག་ནོམ་ལ་ལེན་ནས་འགྲོ། །གཏམ་མང་པོ་བཤད་
ནས་དགོས་པ་མེད། །
ཅེས་གླུ་དེ་ལྟར་བླངས་ཏེ་རྒྱུག་ཚད་པའི་སྐབས། གསེར་པའི་ཉི་འབུམ་དར་
ཡག་དེ་ང་རྒྱལ་དྲག་པོ་གློ་བུར་དུ་ལངས་ཏེ་ཞལ་རས་ངང་སེར་ཟླ་བ་ལྟ་བུ་དེ་རྫ་་་
རོག་ནག་ལ་ཆར་སྤྲིན་འཁྲིགས་པ་ལྟ་བུ་ཞིག་བྱས་ཏེ་འདོ་བ་གསེར་བྱ་ལྡིང་ཤེས་་་་
ཀྱི་ཁ་བགག་སྟེ། རྔུལ་ནག་གི་རླངས་པ་ཕྱུར་རེ་བེར་གྱི་ཕུ་དུང་ལ་དཔུང་པ་ .
བརྗེས་ཏེ། ཡ་བྱང་བློན་གཡུ་འབྲུག་སྟོང་གཏམ་ཅན། །རྒོད་མདོག་དཔུང་པ་ང་
ལ་ངོམ། །མི་ཡུལ་བྲལ་བའི་སྔ་ལྟས་རེད། །མ་བྲེལ་དཔའ་བོའི་གླུ་ལ་ཉོན་
གསུངས་ཏེ་གསེར་པའི་འགྱིང་ཆེན་ལ་དྲངས་ནས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །དགྲ་
ལྷའི་ཁྲ་ཚངས་གོང་མ་ནས། །དཔའ་སེང་དུང་དྲག་དགྲ་ལྷའི་གཙོ། །ཆེ་རྒྱུད་
གསེར་པའི་ཁ་འཛིན་མཛོད། །དགྲ་ལྷའི་ཁྲ་ཚངས་བར་མ་ནས། །གཉན་སྟག་
དམར་པོ་མྱུར་མགྱོགས་ཅན། །མ་ཐུབ་དགྲ་བོའི་སྲོག་སྙིང་དྲོངས། །དགྲ་ལྷའི་ཁྲ་
ཚངས་འོག་མ་ནས། །པེ་ཧར་སྲིད་པ་སྲོག་གི་བདག །དམ་ཉམས་དགྲ་བོ་ཨར་
ལ་གཏོད། །རྨ་རྒྱལ་སྤོམ་ར་མགུར་ལྷའི་གཙོ། །དཔའ་བོའི་དཔུང་གི་སྐྱོར་མ་
609



གོ་ར་ཚྭ་རྫོང་།
མཛོད། །ས་འདིའི་ས་ངོ་མ་ཤེས་ན། །ལུང་གཤམ་བྲག་དཀར་དགུ་སྦྲེལ་ཟེར། །
དེ་སྔོན་མིག་གིས་མ་མཐོང་ཡང་། །དེང་སང་རྐང་པས་འདོར་བའི་ས། །ཆེ་རྒྱུད་
གསེར་པའི་སྒར་དཀྱིལ་རེད། །བྱང་མི་བསད་པའི་བཤས་ར་འདིར། །སྔར་མས་
འགྲིམ་ལམ་མ་ལོ་བྱུང་། །བྱང་རྒྱལ་ཚད་མེད་གླིང་ལ་རྒོལ། །རྒྱལ་བྱུས་ཤོར་བའི་
སྔ་ལྟས་རེད། །གཡུ་འབྲུག་བློན་པོས་དཔུང་པ་ངོམ། །རང་སྨ་ཕབ་པའི་སྔ་ལྟས་
རེད། །ལྷོ་གླིང་ཡངས་པའི་རྒྱལ་ཁམས་ན། །ཤེད་ཆེན་ཟེར་བ་བཞི་ལས་མེད། །
འབྲུ་ཡུལ་སྟོབས་ཆེན་དགའ་བདེ་གཅིག །ཧོར་ཤེད་ཆེན་རི་བོ་དཔུང་ཁུར་
གཉིས། །རྒྱ་ནག་པོའི་རྒྱུད་པ་བསམ་འགྲུབ་གསུམ། །གླིང་གསེར་པའི་ཉི་མ་
འབུམ་ཐུབ་བཞི། །ལྷོ་འཛམ་གླིང་ཤེད་ཆེན་མི་བཞི་རེད། །དེ་བཞིའི་ནང་གི་
ཡང་རྩེ་ཡིན། །འགྲན་བསམ་སྣང་བ་འཁྲུལ་ལེ་རེད། །གནའ་མིའི: དམར་མོ་
མེ་ལ་ཕུ་བྱས་ན། །ཨ་ར་སྔོན་མོ་རླུང་ལ་བསྐུལ། །མི་ཐུབ་དགྲ་ལ་དོ་བསྔོ་ན། །
ནུས་མེད་ཤི་བ་དུས་ལ་བབ། །མི་ཁུག་མཛེས་མར་སེམས་ཤོར་ན། །ནུབ་གཉིད་
མི་ཁུག་མགོ་བོ་ན། །མ་སང་གེ་སར་སྟོབས་པོ་ཆེ། །བདུད་ཆེན་བཞི་དང་རྒྱལ་
ཕྲན་དྲུག །མ་འགྲན་དབང་ལ་བསྒྱུར་བ་དེ། །མ་ཐོས་རྣ་བ་འོན་པ་རེད། །མ་
མཐོང་ཁྲ་ཆུང་ཞར་ར་རེད། །སེམས་ལ་མ་དཔྱད་སྨྱོན་པ་རེད། །བསམ་མེད་
བྱང་བློན་གཡུ་འབྲུག་བུ། །འགྲས་ཡ་གླིང་ལ་བྱས་ན་བསམ། །དགྲ་ཡ་གེ་སར་
བྱས་ན་བསམ། །དཔུང་ཡ་དཔའ་རྟུལ་བྱས་ན་བསམ། །རྒྱལ་ཁ་བྱང་ལ་ཐོབ་ན་
བསམ། །བསམ་པ་བྱང་རླུང་སྐྱ་མོ་རེད། །བདག་བཟུང་མེད་པ་ཡ་རེ་ང་། །
བསམ་ཐོག་ཨི་འགི་གཡུ་འབྲུག་བུ། །ད་ནངས་ཞོགས་ཀྱི་རྟིང་མ་ལ། ཁྲ་མ་
འགའ་རེ་མཚོན་ལ་དྲངས། །ད་དུང་རང་ཚོད་མ་བྱས་པར། །རྒོད་བསམ་ཉི་
འབུམ་གདོང་ལ་ལང་། །ངར་མདོག་དཔུང་པ་ང་ལ་ངོམ། །སྐྱོ་ལེ་རེད་དམ་
610



གཡུ་འབྲུག་བདུད་ཀྱི་མགོ་བོ་བླངས།
འཁྲུལ་ལེ་རེད། །གསེར་པའི་ཉི་མ་འབུམ་ཐུབ་ངས། །རི་བོ་པང་ལ་བླངས་ལེ་
དང་། །བྲག་རི་ཚོགས་ལུ་འཕེན་འཕེན་བྱས། །གནམ་ལྕགས་ཕ་བང་དཔུང་གིས་
བླངས། །ཕ་རོལ་དགྲ་བོའི་མགོ་བོ་བཅག །དགོས་པའི་རི་བོ་དཔུང་གིས་བླངས།།
གསེར་དངུལ་འཛོམ་པ་གླིང་ལ་བཞག །སྐྱེས་པའི་སོར་མོ་ལྔ་བརྐྱང་གིས། །གླང་
ཆེན་སྨྱོན་པའི་སྐེད་པ་ཕུད། །བྱང་བློན་ཁྱོད་ཙམ་ཨའུ་ཙི། །སྐེ་ནས་བཟུང་ཞིང་
དགུང་ལ་ཕྱུར། །ངུ་འབོད་སྐད་ངན་མ་ཤོར་ཨོཾ། །ཀླད་ལ་སྐོར་ཞིང་ས་ལ་རྡེབ། །
ཤི་བའི་འཇིགས་སྣང་མ་བྱེད་ཅིག །ཁྱོད་དང་ང་གཉིས་བསྐོས་པའི་ལས། །མ་
བཟུར་མ་འཆུག་བྱང་གི་བུ། །
ཞེས་གླུ་མཇུག་རྫོགས་པ་དང་ཕར་ཚུར་སྟག་སེང་ངར་འཐབ་བྱས་པ་ལྟར།
ཁོང་གཉིས་སྨོས་པ་བཞིན་སོ་སོའི་འདོམ་བཏབ་སྟེ་ཇ་ཡུན་ཙམ་ཁྲབ་ཆེན་དཔུང་་་
འཛིང་བྱས་ཀྱང་དབྱེར་མ་ཆོད་པར། རིན་ཆེན་དར་ལུ་དང་། ལྷ་རྒོད་གཉིས་
མྱུར་བའི་ཤུགས་ཀྱིས་བྱང་བློན་ལ་རལ་གྲི་ལན་གཉིས་རེ་བཏབ་ཀྱང་ཁོ་འདུལ་་་་་
བའི་དུས་ལ་མ་བབ་པས་མཚོན་གྱིས་མ་ཆོད། དེ་ནས་སོ་སོས་རལ་གྲི་པ་དམ་
མཛུབ་མོ་ལ་བསྐོན་ཏེ། ཉི་འབུམ་གྱི་དཔུང་རོགས་བྱས་ཤིང་དཔུང་པ་གཡས་
གཡོན་ནས་བསྡུས་ཏེ་དཀྲུག་པས། ཁོས་ཉི་འབུམ་སྟོབས་ཆེ་བའི་ཁར་དཔའ་
རྟུལ་གཉིས་ཀྱིས་རོགས་བྱས་པས་འགྲན་པར་དཀའ་སེམས་ཏེ། གཡས་དཀྲུག་
གཡོན་འགུལ་གྱིས་ཤོར་ཏེ་རྟ་ཁ་གཡས་ཕྱོགས་ལ་བཏང་ནས་ལམ་ཞོར་དུ། ཆེ་
རྒྱུད་གསེར་པའི་ལས་དམག་ཉི་ཤུ་ཙམ་མཚོན་ལ་དྲངས་ནས་བྱུང་བས། གདོང་
བཙན། བྱ་དྲག་དུང་སེང་དཀར་ལུ་གཉིས་ནས་གདོང་བླངས་ཤིང་རལ་འགྲན་
ཐུང་ཙམ་བྱས་པས། ཁོས་རལ་གྲི་དེ་བྱ་དྲག་གི་དཔུང་སོག་ཕྲལ་ཏེ་ཆིབས་ལས་
ལྟུང་བས། དེར་དཔའ་རྟུལ་རྣམས་ཀྱིས་བྱ་བ་མ་ལེགས་པར་ཤེས་ཏེ་ཤི་བ་སྲོག་
611



གོ་ར་ཚྭ་རྫོང་།
ལ་ཕོངས་མེད་ཀྱིས་མདའ་མཚོན་མང་པོ་བཏབ་ཀྱང་ཅི་ཡང་མ་གནོད། ཁོས་
གདོང་བཙན་ལ་གྲི་མང་པོ་ཞིག་བཏབ་ཀྱང་སྲུང་བའི་མཐུས་ཤ་ལ་མ་བབས་པས།
ཁོས་མཚོན་མི་འགྲོ་བར་ཤེས་ཏེ་ངར་ཆེན་གྱིས་རལ་གྲིའི་དཔའ་དམ་མཛུབ་མོར་་་
བཀོན་ཏེ། གདོང་བཙན་གྱི་སྟེང་དུ་མཆོངས་ནས་ལག་གཡས་སྐྱེད་མདོ་ནས་
བསྡུས་ཏེ་གཡོན་པས་ཐོང་རྩ་འཇུས་ཤིང་རྟ་ལས་ཕྲལ་བ་དང་། དགྲ་ལྷའི་གཉན་
སྟག་དམར་པོ་དེ་མི་དམར་རྟ་དམར་ཅན་དུ་སྤྲུལ་ཏེ། ཁོའི་དཔུང་པ་ནས་བསྡུས་
ཏེ་ལྷ་ཡི་སྟོབས་ཀྱིས་འཁྲུག་པས། ཁོས་ཨ་དཔལ་ས་ལ་རྡེབ་ལོང་མེད་པར། སྤྲུལ་
པའི་རྒྱལ་པོ་ལ་འཛིང་ཡང་ཕར་ཚུར་གཅིག་ངོ་གཅིག་གིས་བླངས་པ་ལྟར་ལས་་་་
དབྱེར་མ་ཆོད་པས་ཁོ་ཐང་ཆད་དེ། རྟ་ཁ་བསྒྱུར་ནས་ལམ་ཞོར་དུ་རྟ་དམག་ལྔ་
དྲུག་ཙམ་བཅོམ་སྟེ་སྒར་མཐར་བུད་ནས་ཀི་ཤར་བཏབ་བཞིན་སྒ་འགྱུར་གྱི་་་་་
འགྱུར་བྱས་ཏེ་ཕོ་བྲང་ལ་ཤོར་ཐལ་ལོ། །དཔའ་རྟུལ་རྣམས་ཀྱིས་བྱ་དྲག་གི་
གདུང་དེ་སྤུར་སྦྱང་ཡང་དག་པར་བྱས། གཞན་དམག་བསད་པ་རྣམས་ཀྱི་རོ།
དོང་ལ་སྦས་པ། ཆུ་ལ་བསྐུར་བ། མེ་ལ་བསྲེག་པ་བཅས་བྱས་ཏེ། བྱང་བློན་
གཡུ་འབྲུག་འདི་དུས་ལ་མ་བབ་པར་སྟོབས་རྩལ་འགྲན་བྲལ་ཞིག་འདུག་པ་སྐྱོན་་་་
ཆེ་བར་འདུག་ཟེར་ཏེ་ཅུང་ཞེད་པའི་ཚུལ་ལྟར་གནས། གཡུ་འབྲུག་ཕོ་བྲང་དུ་
འབྱོར་ནས་བློན་ཆུང་རྣམས་ཀྱིས་ཆིབས་ཁ་བླངས་ཏེ་ཕོ་བྲང་འདུ་ར་ལ་རྟིང་མའི་
མགོ་འཕྲུ་རྣམས་ཕུལ་ཏེ། བྱང་ཡུལ་རྒྱལ་བློན་རྣམས་ཐུགས་སྤྲོ་བ་ལྟར་གསུང་
གླེང་ཞིབ་རྒྱས་བྱས། གླིང་སྒར་ནས་ངོས་བཟུང་དང་འདི་ཡིན་གླུ་ལེན་ཅི་ཡང་
མེད་པར་མི་རྟ་རྐྱང་སེར་ཞིག་དང་། དམར་པོ། དཀར་པོ་བཅས་གསུམ་ནམ་
ཡིན་དུས་ཡང་གཡུལ་འགྲན་བྱེད་པ་ལ་མཚོན་ཆ་དང་སྟོབས་ཀྱིས་མི་འགྲན་་་་་
འདི་གསུམ་སྤྲུལ་པའམ། སྒྱུ་མ་ཞིག་ཡིན་པ་འདུག་མ་གཏོགས་གཞན་འགྲན་མི་
612



གཡུ་འབྲུག་བདུད་ཀྱི་མགོ་བོ་བླངས།
ནུས་པ་མི་སྲིད། ཡིན་ཀྱང་ཁྱོད་བློན་པོ་རྣམས་ནས་བློན་གཡུ་འབྲུག་གིས་རྙིང་མ་
བཅད་པ་ལྟར་དཔའ་རྟགས་མི་ཞན་པ་མཛོད། དཔའ་དར་གཟེངས་བསྟོད་
བཅས་གོང་དང་མཉམ་པ་ཡོད་ཅེས་ཕོབས། བློན་གཡུ་འབྲུག་ནས། རྒྱལ་པོ་
ཆེན་པོ་ལགས། སྔོན་ནས་ཞུས་པ་ལྟར། གླིང་གེ་སར་ཟེར་བའི་མི་མ་འཕྲུལ་
དང༌། དཔའ་རྟུལ་ཟེར་བའི་སྟོབས་རྩལ་ཅན་འདི་རྣམས་གོང་མ་ལྷ་ནས་བསྐོས་
པ་ཡིན་པར། སངས་རྒྱས་བསྟན་པའི་སྲོག་ཤིང་། དཀར་ཕྱོགས་ཡོངས་ཀྱི་
སྐྱབས་མགོན། ནག་ཕྱོགས་བདུད་ཀྱི་གཤེད་མ་ཡིན་པས། བདུད་ཀྱི་རྒྱལ་ཁབ་
རྣམས་ལ་སྟོབས་དང་རྫུ་འཕྲུལ་དམག་དང་བུ་རྟ་བསམ་གྱིས་མི་ཁྱབ་པ་ཡོད་་་་་་་
བཞིན་སུས་ཀྱང་འགྲན་པར་དཀའ་བ་འདི། དུས་དང་སྨོན་པའི་འབྲས་བུ་ཡིན་
པས། སྟོབས་དང་རྩལ་གྱིས་འགྲན་པར་ནུས་ཀྱང་། ལུང་བསྟན་དབང་ཐང་རྫུ་
འཕྲུལ་བཅས་འགྲན་མི་ནུས། རང་རེ་བྱང་གིས་ཀྱང་འགྲན་པར་དཀའ་ཡང་།
འགྱོད་མེད་ཀྱི་གྲོས་དོན་སྙིང་ལ་གཟར་ཏེ། དེ་སྔོན་ལོ་དང་ཟླ་བ་འདི་ཙམ་ལ་
བྱང་གླིང་གཡུལ་འགྲན་གྱིས། དཔའ་རྟུལ་དང་དམག་མང་བྱེད་མེད་ཙམ་བཅོམ།
ཚུར་ཡང་དཔའ་བོ་བྱུས་ཤིའི་ལས་འདི་ཙམ་བྱུང་བ། སྔོན་ལས་འཕྲལ་རྐྱེན་གང་
ཡིན་ཀྱང་དུས་འདི་ལྟ་བུ་ལ་འགྱོད་པ་ཅི་མེད། རང་རེ་རྒྱལ་བློན་རྣམས་ནས་
རྟིང་མ་མི་ཞན་པ་རེ་བྱེད་ཟེར་ཏེ་སོ་སྒྲ་སྒྲོག་ཅིང་གནས། རྒྱལ་པོ་ནས་བློན་གཡུ་
འབྲུག་ལ་དཔའ་དར་གསེར་སྲང་བཅུ་དང་དངུལ་སྲང་བརྒྱ། རྟ་དྲེལ། མཛོ་
ནོར། དར་ཕྲུག་བཅས་བརྒྱ་མཚོ་གཅིག་གི་དཔའ་དར་གནང་ཞིང་ཞག་གསུམ་
ལ་དགྲ་མལ་གསོས་ཏེ་དམག་སྟོན་རྒྱ་ཆེན་པོར་མཛད་དེ། གླུ་བྲོ་གཞས་གསུམ་རྟ་
རྒྱུགས་མདའ་རྩལ་བཅས་གཞན་མཚུངས་བྲལ་བར་མཛད། །
ཉི་མ་དེ་ཡི་ཕྱི་ཉིན་བྱང་གོ་རའི་ཐོག་རྒྱལ་ཁྲི་བཙན་དེས་འཇིགས་པའི་ཆས་་་་
613



གོ་ར་ཚྭ་རྫོང་།
དང་ལྡན་ཞིང་གླིང་སྒར་དུ་རྟིང་མ་གཅོད་པར་ཕེབས་རྒྱུའི་གྲ་སྒྲིག་མཛད་དེ། ཁྲི་
ལས་བཞེངས་ནས་ཁྲབ་རྨོག་འཁོར་གསུམ་བཞེས་ཤིང་བརྒྱ་སྦྱིན་གཡུལ་ལ་ཆས་པ་
ལྟར་གྱིས་བྱོན་གྲབས་བྱས་པའི་དུས་མཚུངས། ནམ་མཁའ་ནས་རོལ་མོའི་སྒྲ་
སྒྲོག བར་སྣང་ན་འཇའ་འོད་སྣ་ཚོགས་ཤར། བྱ་རྒོད་དཀར་མོ་དུང་གི་འདབ་
མ་ཅན་ཞིག་མཁར་ལ་གཡས་བསྐོར་ལན་གསུམ་བརྒྱབ་སྟེ་རྒྱལ་མཚན་རྩེར་བབས་་
ནས་གཤོག་དཀྲུག་ལན་གསུམ་བྱས་ཏེ་ནུབ་ཕྱོགས་སུ་འཕུར་བ་སོགས་ལྟས་མི་འདྲ་་
བ་མང་པོ་ཤར་བས། བློན་འབངས་བཙུན་མོ་བཅས་ནས་བཟང་ངན་ཅི་རིགས་སུ་
གཏོགས་ཀྱང་འདི་ཡིན་ཞུ་ཚོད་མ་ཐེག བློན་གཡུ་འབྲུག་ནས་རྒྱལ་བྱུས་མི་ལེགས་
པའི་ལྟས་ཡིན་ཀྱང་སྔོན་ལས་གང་ཡོད་ལས་མཁས་གཏམ་ལམ་དུ་མི་འགྲོ་བས་ཅི་་་
བྱ་བྲལ་བསམ་སྟེ་ཅི་ཡང་མ་སྨྲས། བྱང་བཟའ་ཆོས་ཀྱི་སྒྲོན་མ་དེས་བཟང་ངན་
ཁོང་དུ་ཆུད་ནས་འཕྲལ་སྡུག་ཕུགས་སྐྱིད་ཀྱི་བདེ་འགྲོ་ཐོབ་པར་མཁྱེན་ཏེ་གཡས་་་་
གསེར་བྱ་ནང་ནས་ཇ་འདྲེན། གཡོན་དངུལ་བྱ་ནང་ནས་ཆང་འདྲེན་བྱས་ཏེ།
དར་དཀར་དམར་གསུམ་མདུན་དུ་བཞག་ནས། བཟང་ངན་དབྱེ་བའི་སྐྱེལ་མའི་
གླུ་འདི་མཁའ་འགྲོའི་ཚེ་གླུ་འགྱུར་མེད་ལ་ཕུལ་བར་གྲགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
གནས་གར་བཞུགས་ལྷ་ཡི་ཕོ་བྲང་ནས། །མ་ཡུམ་བདེ་ཆེན་རྒྱལ་མོ་ལ། །བདག་
གུས་པའི་ཡིད་ཀྱིས་གསོལ་བ་འདེབས། །ཤར་གཡུ་ལོ་བཀོད་པའི་ཞིང་ཁམས་
ནས། །མ་སྒྲོལ་མ་དཀར་མོ་ཚེ་ཡི་བདག །ལུས་གུས་པའི་ཕྱག་གིས་བཤགས་པ་
འབུལ། །གནས་ཕྱོགས་བཞི་ཞིང་གི་བཀོད་པ་ནས། །མ་རིགས་བཞིའི་མཁའ་
འགྲོ་ཌཱཀིའི་ཚོགས། །ངག་གུས་པའི་གསོལ་བ་སྙིང་ནས་འདེབས། །སྨན་བྱང་
བཟའ་ལུས་ངག་ཡིད་གསུམ་ལ། །སྐུ་གསུམ་གྱི་བྱིན་རླབས་མྱུར་དུ་སྩོལ། །བདག་
614



གཡུ་འབྲུག་བདུད་ཀྱི་མགོ་བོ་བླངས།
སྡང་བའི་སེམས་ཀྱི་ཆོ་འཕྲུལ་ཞི། །ལུས་སྐྱེས་འཛིན་ཆགས་བྲལ་ཞི་བའི་ངང་། །
དུས་ནམ་ཡང་མི་འགྱུར་གནས་གྱུར་ཅིག །ས་འདི་བྱུང་ཡུལ་རྒྱལ་པོའི་ས། །
མཁར་འདི་གནམ་རྫོང་ཕྱུག་མོ་ཟེར། །ང་འདྲ་ང་ངོ་མ་ཤེས་ན། །གོ་ར་རྒྱལ་
པོའི་སྲིང་གཅིག་མ། །བྱང་བཟའ་ཆོས་ཀྱི་སྒྲོན་མ་ཟེར། །བློ་དང་ཤེས་པ་མི་
གསལ་ཡང་། །ཅི་ཡོང་སེམས་ལ་གསལ་ནས་འདུག །དེ་ནས་རྒྱལ་པོ་ལྷ་ཡི་སྲས། །
བྱང་ཡུལ་སྐྱོབ་པའི་ཕ་མ་ལགས། །དབུལ་བ་སེལ་བའི་ནོར་བུ་ལགས། །མ་ནུས་
སྐྱོབ་པའི་དཔོན་པོ་ལགས། །འབངས་དང་འཁོར་གཡོག་རྒྱལ་བློན་དཔུང་། །
ལས་དང་རྟེན་འབྲེལ་དབང་གིས་སྐྱེ། །དཔོན་སེམས་གཡོག་ལ་མ་སྡང་ཟེར། །
འབངས་འཁོར་རེ་བ་མ་ཆད་ཟེར། །དེ་སྔོན་ཉི་མ་ཕན་ཆད་ལ། །གཅིག་སེམས་
གཅིག་ལ་འཁྲི་བའི་དོན། །སྔོན་འདས་བློན་པོ་དམག་དཔུང་བཅས། །བྱུས་དོན་
རང་སྲོག་དོར་ཡང་ཚར། །ད་རུང་རྒྱལ་བློན་ཉུང་ཤས་འདི། །བསམ་པ་མི་
གཅིག་མ་ཡོད་ཀྱང་། །སྔོན་ལས་འབྲས་བུ་སོ་སོ་རེད། །མང་སྣེ་ཉུང་གིས་མ་
བརྟན་པར། །བྱུས་ཕམ་གླིང་གིས་དབང་བསྒྱུར་བརྩམ། །སྔོན་ལས་འཕྲལ་རྐྱེན་
མ་ཤེས་ཀྱང་། །ལས་འཕྲོ་ལྡན་པ་ཨེ་ཡིན་སྙམ། །ཡིན་དོན་རྩ་བ་བཤད་པས་ན། །
མ་སང་གེ་སར་རྒྱལ་པོ་དེ། །གོང་མ་ལྷ་ནས་བསྐོས་པའི་དོན། །བདུད་བཞི་
འདུལ་བ་ལུང་གིས་ཟིན། །དེ་འབྲེལ་ངན་སྤྱོད་སྡིག་པའི་ལས། །སྐལ་པ་ནག་
ཕྱོགས་ཁ་དར་དུས། །བདུད་དང་མུ་སྟེགས་ཀླ་ཀློ་ཀུན། །ཞི་བས་མི་འདུལ་དྲག་
པོས་བསྒྲལ། །ཆོས་མེད་སྡིག་ཆེན་དབང་དུ་བསྡུས། །བདེ་འགྲོ་བསྒྲོད་པའི་ས་
མཁན་བསྟར། །དམ་པ་ཆོས་ཀྱི་ཆར་ཆེན་འབེབས། །བཟང་ངན་ལས་ཀྱི་འབྲེལ་
བ་ཀུན། །བདེ་བར་ཐར་པའི་ལམ་སྟོན་མཁན། །འདྲེན་པའི་སྐྱེས་བུ་དམ་པའི་
དཔུང་། །སུས་ཀྱང་མི་འགྲན་གཡུལ་ལས་རྒྱལ། །ད་ལོ་སྟག་རོང་རྐྱེན་གྱིས་
615



གོ་ར་ཚྭ་རྫོང་།
བསྐུལ། །བྱང་རྟ་གླིང་གི་རྐུན་པོས་ཁྱེར། །དེ་ཤོར་ར་མདའ་རྩ་མེད་བྱུང་། །མ་
ཟད་བྱ་བ་འདི་ལ་ཐུག །སྟག་རི་དཔའ་བོ་སྐར་མ་ལྟར། །སྐྱ་རེངས་ཤར་ནས་ཡུ་
མེད་བྱུང༌། །ད་ནངས་རྒྱལ་པོ་གཡུལ་ལ་ཆས། །རྟགས་དང་རྟེན་འབྲེལ་འགའ་
རེ་བྱུང་། །རྒྱལ་བློན་དགོངས་པ་ག་འདྲ་འདུག །ང་རང་སེར་མོས་བསམ་ཚོད་
ལ། །རྟ་བདུན་མདངས་འོད་ཤར་བས་ན། །གངས་རི་ཆབ་ལ་བསྒྱུར་རན་བསམ།
ཆུ་བོ་རྒྱ་མཚོའི་བཅུད་ལ་ཐིམ། །ཀླུ་རྒྱལ་ལོངས་སྤྱོད་ཆེ་བས་ན། །དབུལ་བ་སེལ་
བའི་དགོས་འདོད་འབྱུང་། །སྦྲང་ཆར་དགུང་སྔོན་དབྱིངས་ནས་འབེབས། །གྲུ་
ཟོམ་སྐེད་པ་ཕུད་རན་བསམ། །ཆར་ཆུ་ས་ནག་རྒྱན་ལ་ཐིམ། །རྩ་ལྗང་མེ་ཏོག་
འཁྲུངས་པས་ན། །ཕྱུགས་ལུག་འཕེལ་བའི་གཞི་མ་འབྱུང༌། །གླིང་དཀར་དམག་
དཔུང་བྱང་ལ་འབེབས། རྒྱལ་བློན་དབང་ལ་སྒྱུར་རན་བསམ། །བྱང་གཏེར་
གླིང་དཀར་རྒྱན་ལ་ཐིམ། །རི་གཏེར་ཁྱིམ་ནོར་བླང་བས་ན། །དབུལ་བ་སེལ་
བའི་གཞི་མ་འབྱུང༌། །མ་ཟད་རྟགས་དང་རྟེན་འབྲེལ་ལ། །ང་རང་སེར་མོས་
བསམ་ཚོད་ལ། །བཟང་པོའི་རྟགས་མཚན་མ་གཏོགས་པ། །ངན་པའི་ལྟས་ངན་
མི་འདུག་བསམ། །མེད་དོན་རྩ་བ་བཤད་པས་ན། །ནམ་ལང་མཁར་ནས་རོལ་
མོ་སྒྲོགས། །ཉི་ཤར་འཇའ་ཚོན་གུར་ཁང་ཕུབ། །བྱ་རྒོད་དཀར་མོས་གཡས་
བསྐོར་བརྒྱབ། །གསེར་འཕྲུའི་རྩེ་ནས་ཉི་མ་འདེ། །གཤོག་སྤྲུག་ནུབ་ཕྱོགས་
དབྱིངས་ལ་ལྡིང་། །ཐུ་ལུ་དཀར་པོས་ལུང་པ་ཁེངས། །བཟང་ངན་དཔྱད་ན་
འདི་འདྲ་སེམས། །མཁའ་དབྱིངས་རོལ་མོའི་རང་སྒྲ་དེ། །གྲགས་པས་ཡོངས་ལ་
ཁྱབ་པའི་རྟགས། །བར་སྣང་འཇའ་ཚོན་ཤར་བ་དེ། །བཟང་ངན་མི་རྟག་འཇའ་
ལྟར་ཡལ། །བྱ་རྒོད་གཡས་བསྐོར་བརྒྱབ་པ་དེ། །མ་དང་མཁའ་འགྲོའི་བསུ་མ་
འདྲ། །གསེར་འཕྲུས་ཉི་མ་འདེ་བ་དེ། །མུན་པ་འོད་ཀྱིས་བསལ་བའི་རྟགས། །
616



གཡུ་འབྲུག་བདུད་ཀྱི་མགོ་བོ་བླངས།
གཤོག་སྤུག་ནུབ་ལ་འགྱུར་བ་དེ། །ས་བཅུའི་གོ་འཕང་བསྒྲོད་པའི་རྟགས། །ཐུ་
ལུའི་ས་གཞི་གང་བ་དེ། །ཆོས་ཀྱིས་ལུང་པ་ཁྱབ་པའི་རྟགས། །མ་ཟད་མདང་
གསུམ་རྨི་ལམ་ལ། །གླིང་དཀར་གསེར་གྱི་ཉི་མ་དེའི། །ཟེར་ཐག་མཁར་ལ་ཕོག་
པ་རྨིས། །བྱང་ཡུལ་མུན་པ་བསལ་བ་རྨིས། །གཡག་ནག་མགོ་ཡི་རྭ་ཅོ་དེ། །
བདུད་རྩི་སྨན་གྱིས་གང་བ་རྨིས། །དམར་པོ་ཁྲག་གི་མཚོ་མོ་དེ། །དཀར་པོ་
བཅུད་ཀྱིས་གང་བ་རྨིས། །བྱང་སྤྱང་ཤ་ཟན་སྤུན་དགུ་དེ། །གཤོག་ཐོག་མཁའ་
ལ་འཕུར་བ་རྨིས། །གཅན་གཟན་སྣ་མིན་སྣ་ཚོགས་ལ། །གྲྭ་ལ་འཇའ་ཚོན་ཤར་
བ་རྨིས། །བྲག་དཀར་ལྷ་སྒོ་ཕྱེས་པ་རྨིས། །དབུལ་པོ་ནོར་དང་འཕྲད་པ་རྨིས། །
མཚོ་མོ་རླབས་ཀྱིས་སྤྱོད་པ་རྨིས། །ཟས་གཏེར་གཡང་དུ་བླངས་པ་རྨིས། །གངས་
རི་ཁོང་སེང་ཕྱེས་པ་རྨིས། །ཤེལ་གྱི་འཇའ་ཚོན་ཤར་བ་རྨིས། །བྲག་དཀར་
གཏེར་སྒོ་ཕྱེས་པ་རྨིས། །གོ་མཚོན་གཏེར་ཁ་ཕྱེས་པ་རྨིས། །བྱང་ཡུལ་ཆུ་སྐྱེས་མེ་
ཏོག་དེ། །སྨད་གླིང་མཚོ་ལ་འཁྲུངས་པ་རྨིས། །འབྲས་བུའི་ས་བོན་བཏབ་པ་
རྨིས། །ད་དུང་རྨིས་མིང་བཤད་ཚོད་མེད། །རྒྱ་མཚོའི་ནོར་བུ་ལོན་ཁ་ལ། །དེད་
དཔོན་ཕྱི་དལ་མ་བྱེད་དགོས། །ལས་འཕྲོས་དར་དཀར་བསྐྱོད་པའི་དུས། །དར་
ལྕེ་རླུང་གིས་བསྐྱོད་དོན་མེད། །སྡུག་མཐའ་སྐྱིད་ལ་ཟིན་པ་དང༌། །མུན་མཐའ་
སྐྱ་རེངས་ཤར་བ་དང༌། །སྡིག་མཐའ་དགེ་ལ་འགྱུར་བ་དང་། །ཤི་ཁ་ཆོས་དང་
འཕྲད་པ་སོགས། །མི་ཡོང་ངེས་པ་མེད་དོ་བསམ། །ད་ནི་འགྱོད་མེད་སྔོན་ལས་
ལ། །ཅི་བསྐོས་སྔོན་གྱི་སྨོན་ལམ་ཡིན། །རྒྱལ་པོ་ཇག་ལ་ཆས་པའི་དུས། །སྐྱིད་
པའི་ཇ་ཆང་སྐྱེལ་མ་འབུལ། །ས་ལམ་བར་ཆད་མི་འབྱུང་བ། །བདེ་དགའི་
དཔལ་ཡོན་ཐོབ་པར་ཤོག །
ཅེས་གླུ་དེ་ལྟར་ཕུལ་བས་བྱང་མི་ཕལ་ཆེར་ནས་རྒྱལ་པོ་ཇག་ལ་ཆས་པའི་་་་
6 17



གོ་ར་ཚྭ་རྫོང་།
སྐྱེལ་ཆང་དང་སྨོན་ལམ་ཡིན་པ་ལས་ཅི་མ་གོ རྒྱལ་པོ་ནས་སྲིང་གཅིག་ཆོས་ཀྱི་
སྒྲོན་མ་འདི་གཞན་དང་མི་འདྲ་བ་མཁའ་འགྲོ་མ་དངོས་གནས་ཡིན་པས། ད་
ལན་གྱི་གཏམ་ལ་སྤྱད་ན་མི་སྲིད་སྲིད་པ་ལྕགས་ལ་གསེར་འགྱུར་ལྟ་བུའི་མ་བསམ་
ལྷུན་འགྲུབ་ཞིག་གི་གཏམ་དང་མཚུངས། ཅི་ཡིན་ཅི་མིན་ཀྱང་དཔའ་བོ་ཇག་
བཤོལ་བྱེད་པའི་སྲོལ་མེད། རང་གིས་རྨིས་ལྟས་ལ་ཡང་ངན་སྐྱོན་ཅི་མ་བྱུང་། །
གང་ལྟར་དགྲ་བོ་གླིང་དཀར་གྱིས་སྒར་ལ་འབེབས་ཏེ་རྟིང་མ་དགུང་ལ་གྲགས་པ་
ཞིག་ལེན་བསམས་ཏེ། བྱང་རྨོག་ཐོག་རལ་རྩེ་དགུ་ལ། དར་འཕྲུ་དམར་པོ་ཁྲག་
འདྲ་བཙུགས། ཁྲབ་ནག་སྲིད་པའི་སྲོག་རྫོང་ལ། རྒྱབ་དར་ཚོན་སྣ་ལྔ་ཡིས་
བརྒྱན། ཁྲབ་གདན་པདྨ་སྟོང་ལྡན་བྱས། སྟག་རལ་སྲིན་པོ་ཁ་གདངས་ལ། །
ལན་མེད་ལྕགས་མདའ་དགུ་བཅུས་བཀང༌། སྟག་དོང་མེ་རི་དམར་པོ་ལ།
ལྕགས་གཞུ་ལེན་མ་འཁྱེར་ཆེན་བཅུག རལ་གྲི་སྲོག་གཅོད་རྔམ་པ་ལ། སེར་པོ་
གསེར་གྱི་འདོ་ཆབ་གདབ། མདུང་མོ་ཕག་ནག་དུག་ལྕེ་ལ། བ་དན་སེང་གེའི་
རལ་པ་བྱས། བདུད་ཞགས་ནག་པོ་བྱ་འཛིན་ལ། གནམ་ལྕགས་གདུག་པའི་ཤ་
གཟུང་སྤྲད། འདོ་བ་འབྲོང་འདུལ་ཤ་ཟན་ལ། སྒ་ཆས་རིན་ཆེན་སྣ་ལྔས་སྤྲས། །
ལྷ་ཡི་བུ་ལྷ་མ་ཡིན་གྱི་གཡུལ་ལ་ཆས་པ་ལྟར་སྡང་དགྲ་བོས་མཐོང་ན་སྙིང་རྩ་་་་་་
འདར་བ། གཉེན་ཉེ་བས་རིག་ན་དང་བ་འདྲེན་པ་ཞིག་བྱས་ཏེ། ལུང་ཆེན་ལ་
ལྡིང་། ལུང་ཆུང་ལ་མཆོངས་ཏེ། ལམ་སྐྱ་མོ་ལཱ་ཐག་བ སྡོག་བསྡོག རྡོ་གོར་མོ་
ལ་ཆག་སེ་ཐར་རེ། ས་དོག་མོས་འཁུན་པ་ཤིག་གེ། སྦེ་ཨ་བྲས་རྩི་མུ་ཉི་ལེ། ཀི་
ཤར་གཡུ་འབྲུག་གྲག་གྲག གཤིས་གླུ་ཅོ་ག་འགྱུར་འགྱུར་བྱས་ཏེ། ས་ཁུག་
གསུམ་ཙམ་ཐོན་པ་ན། རྒྱལ་པོ་ལྷ་ཡིས་བློ་ཁ་བསྒྱུར་ཏེ། སྔོན་གྱི་བྱ་བ་ལ་ཡི་
ཆད། མ་འོངས་པའི་བྱ་བས་མདུན་བསུས། ད་ལྟའི་བྱ་བ་བཟང་ངན་ཐམས་
618



གཡུ་འབྲུག་བདུད་ཀྱི་མགོ་བོ་བླངས།
ཅད་གསལ་ཞིང་། འགྲོ་བ་རིགས་དྲུག་གི་སེམས་ཅན་ལ་རྟག་བརྟན་མེད་པར་
ཁོང་དུ་ཆུད་དེ། རིག་པ་སྔར་ལྟར་མི་འདྲ་བ་བྱང་ཆུབ་ཀྱི་སེམས་རྒྱུད་ལ་སྐྱེས་ཏེ།
བྱམས་པ་དང་སྙིང་རྗེའི་ངང་ཚུལ་ལྟར་ལ་ང་རྒྱལ་ཞི་ཞིང་། ཁོས་བསམ་པ་ད་
བསད་གཏུབ་ཇི་ལྟར་བྱས་ཀྱང་སྡིག་པའི་ལས་མ་གཏོགས་མི་འདུག རང་མགོ་
སྒྱུར་ཀྱང་མི་འཐད་པ་མི་འདུག་ཀྱང་། རྒྱལ་བློན་སྔོན་གྱི་གཏམ་ཚིག་ལས་འགལ་
བས་དགོས་པ་མི་འདུག ད་གང་དྲག་བསམ། སེམས་ཐེ་མ་གཉིས་ཀྱིས་གླིང་
སྒར་གྱི་འགྲམ་དུ་སླེབས་པ་ན། རྒྱལ་པོ་ཆེན་པོ་དེས་སྡིག་པོ་ཆེ་བཙན་ཐབས་སུ་
འདྲེན་པའི་དུས་ཡིན་དགོངས་ཏེ། སྐུ་ཆས་རྣམས་བཞེས་ཏེ། འདོ་བ་རྐྱང་བུ་ཁ་
དཀར་གྱི་སྟེང་དུ་སྐྱིལ་མོ་ཀྲུང་གིས་བཞུགས་ཏེ་ཆིབས་ཀྱི་ཁ་ལོ་བསྒྱུར་བ་ན།
འདོ་རྗེ་རྐྱང་བུ་ཁ་དཀར་ནས་ཧུ་ཧུ་ལན་གསུམ་བྱས་པས་མེ་ཏོག་གི་ཆར་བབས་་་
རོལ་མོའི་སྒྲ་སྒྲོག་སྟེ། འཇའ་འོད་སྤུངས་སེ། གར་སྟབས་ཤིག་ཤིག རྗེས་བཞི་
ས་ལ་མ་རེག་པར་འཇའ་སྤྲིན་གྱི་དབུས་ནས་ཕེབས་ཏེ་བྱང་རྒྱལ་གྱི་གདོང་བཀག་་
སྟེ། ལྷ་བླ་མས་མཇལ་ན་དད་པ་ཞོག་ལེ། གོང་དཔོན་པོས་མཇལ་ན་དྭང་བ་
འདྲེན་པ། དགྲ་ཕ་རོལ་མཐོང་ན་སྙིང་རྩ་འདར་བ། སྨན་བུ་མོས་མཐོང་ན་
འགྲམ་ཆུ་ཤོར་བ། གཉེན་ཉེ་བས་མཐོང་ན་དགའ་བ་སྐྱེ་བ་ཞིག་མཛད། ཕྱི་ཚུལ་
རྒྱལ་པོ་ཆེན་པོ་མི་སྨུག་རྔམ་བརྗིད་ལྡན་པ་དམ་ཉམས་དགྲ་བོ་སྒྲོལ་བའི་དགྲ་ལྷའི་
གོ་ཆ་སྣ་དགུས་བསྐོར་བ། ནང་གུ་རུ་སྣང་སྲིད་ཟིལ་གནོན་དཀར་ལ་དམར་བའི་
མདངས་འོད་ཆགས་པ། སད་ཞྭ་རྒོད་ལྡེམ་ཟ་བེར་གསོལ་བ། ཕྱག་གཡས་
གསེར་གྱི་རྡོ་རྗེའི་ལྟེ་བར་གུ་རུ་དྲག་པོས་མཚན་པ་ནམ་མཁར་ཕྱར་བ། ཕྱག་
གཡོན་འཆི་མེད་བདུད་རྩིས་བཀང་བའི་བྷནྡྷ་ཐུགས་ཀར་འཛིན་པ། ཁ་ཊཾ་རྩེ་
གསུམ་ཡུམ་གྱི་ཚུལ་དུ་མཆན་ལ་བཅུག་ཅིང་འགྱིང་སྟབས་ཀྱིས་པདྨ་ཉི་མའི་་་་་་
_619



གོ་ར་ཚྭ་རྫོང་།
གདན་ལ་བཞུགས་པ། སྤྱི་བོའི་རྩ་འཁོར་འཇའ་ཟེར་གྱི་དབུས་སུ་ཆོས་སྐུའི་ཞིང་
ཁམས། མགྲིན་པའི་རྩ་དབུས་སུ་ལོངས་སྐུའི་ཞིང་ཁམས། ཐུགས་ཀའི་དབུས་སུ་
སྤྲུལ་སྐུའི་ཞིང་ཁམས། ལྟེ་བའི་གསང་གནས་སུ་དཔལ་འཁོར་ལོ་སྡོམ་པ་དང་།
དགྱེས་རྡོར་ལྷ་དགུ། གཞན་ཡང་མ་མགོན་ལྕམ་དམ་གསུམ། ཕུར་གཤིན་གཟའ་
གསུམ་བཅས་དྲག་པོས་མ་ཉམས་སྒྲོལ་བའི་བཀའ་སྡོད་དང་ཕོ་ཉ་བཅས་ཞི་རྒྱས་་་
དབང་དྲག་གི་དཀྱིལ་འཁོར་ཁྲ་ལམ་མེར་མངོན་སུམ་དུ་གསལ་ཞིང་། གཞན་
ཡང་སྟེང་འོག་བར་གསུམ་གྱི་ཆ་ལ་ཕྱོགས་བཅུའི་ཞིང་ཁམས་དང་། འགྲོ་བ་
རིགས་དྲུག་གི་ཆགས་ཚུལ་དང་། མ་དག་དམྱལ་ཁམས་བཅོ་བརྒྱད་བཅས།
དག་དང་མ་དག་གི་ཞིང་བཀོད་རྣམས་གསལ་ཏེ། འཇའ་འོད་ཀྱི་ཟེར་ཐག་ནས་
དཔའ་བོ་དཔའ་མོ་མཁའ་འགྲོ་མ་རྣམས་ཀྱིས་རོལ་མོའི་སྒྲ་དང་གླུ་གར་ཁྱུག་ཁྱུག་་
བཅས། རྒྱལ་པོ་ཆེན་པོ་དེ་ཉིད་ཀྱིས་བྱང་རྒྱལ་གནས་ངན་ནས་འདྲེན་པའི་
འགག་མེད་རྡོ་རྗེའི་རང་སྒྲ་ཁྲོམ་ཆེན་ཟིལ་གནོན་གྱི་ངག་རྟ་ལ་དྲངས་པའི་མགུར་་
གླུ་འདི་ལྟར་བཀའ་སྩལ་པར་གདའ་འོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ཆོས་ཉིད་སྟོང་པའི་གླུ། །ཐ་ལ་འགག་མེད་
རིགས་བཞིའི་གླུ། །ཟུང་འཇུག་རིག་རྩལ་གང་འདུལ་གླུ། །འགྲོ་དྲུག་རིགས་དྲུག་
འདྲེན་པའི་གླུ། །སྤྱི་བོ་བདེ་ཆེན་འཁོར་ལོའི་དབུས། །བཅོམ་ལྡན་སེམས་དཔའ་
རིགས་གསུམ་མགོན། །གང་ཟག་བསྙན་བརྒྱུད་བླ་མ་མཁྱེན། །ཕྱོགས་མེད་འགྲོ་
དོན་རྒྱུན་ཆད་མེད། །མགྲིན་པ་ལོངས་སྤྱོད་འཁོར་ལོའི་དབུས། །རྒྱལ་བ་རིགས་
ལྔ་ཡབ་ཡུམ་དང༌། །རིག་འཛིན་བརྒྱུད་པའི་བླ་མ་མཁྱེན། །ཀ་དག་ཤེས་རབ་ངོ་
བོ་ཤར། །སྙིང་ཁ་ཆོས་ཀྱི་འཁོར་ལོའི་དབུས། །ཆོས་སྐུ་ཁྱབ་བདག་ཆེན་པོ་དང་།།
རྒྱལ་བ་དགོངས་བརྒྱུད་བླ་མ་མཁྱེན། །རང་རིག་དབྱེར་མེད་ངང་དུ་རྫོགས། །རྡོ་
620



གཡུ་འབྲུག་བདུད་ཀྱི་མགོ་བོ་བླངས།
རྗེའི་ལུས་ཀྱི་དཀྱིལ་འཁོར་དུ། །རྩ་ཁམས་དར་བས་སྒྲོལ་གནས་དྲང༌། །གྲངས་
མེད་དཔའ་བོ་མཁའ་འགྲོ་མཁྱེན། །ཅི་སྣང་དག་པའི་ཞིང་དུ་རྟོགས། །ངོ་ཚ་
ཁྲེལ་ཡོད་ཕྱི་ཐག་རིང༌། །མི་ཆོས་ཡོན་ཏན་གཞི་མ་ཡིན། །ཞིང་དང་བསོག་
འཇོག་མཆོད་སྦྱིན་གསུམ། །ལོངས་སྤྱོད་འབྱུང་བའི་གཞི་མ་ཡིན། །དགྲ་གཉེན་
བར་གསུམ་ཐབས་ཀྱིས་འདུལ། །དཔོན་པོ་བཟང་པོའི་ལག་ཆ་ཡིན། །སྙིང་རྗེས་
བློ་གཏད་ཡིད་ཆེས་གསུམ། །དམ་པ་ཆོས་ཀྱི་གཞི་མ་ཡིན། །བཤད་དང་སྒྲུབ་
དང་བྱ་བ་གསུམ། །སངས་རྒྱས་བསྟན་པའི་གཞི་རྩ་ཡིན། །ལྟ་སྒོམ་སྤྱོད་གསུམ་
རྐྱེན་དང་འབྲེལ། །སྒོམ་ཆེན་ཀུན་གྱི་སྙིང་ནོར་ཡིན། །སྐྱེ་བ་ན་བ་ཤི་བ་གསུམ། །
འགྲོ་བ་ཡོངས་ཀྱི་ལས་བསྐོས་ཡིན། །རིགས་དྲུག་སྲིད་པའི་འཁྲུལ་སྣང་ལ། །
བདེན་རྫུན་ཆུ་ཟླའི་རིས་དང་མཚུངས། །སྣང་ཞིང་སྲིད་པའི་འཁྲུལ་པ་ལ། །མ་
ཞན་མ་ཆགས་རིགས་ཀྱི་བུ། །ས་འདི་བྱང་ཡུལ་འདོད་དགུའི་གནས། །འབྲས་མོ་
ལྗོངས་ཀྱི་བྱང་གི་ངོར། །ན་དམར་དགུ་སྦྲེལ་གནས་ཀྱི་སྒོ། །འཛམ་བྷ་ལ་ཡི་
གནས་མཆོག་རེད། །ང་འདྲ་ང་ངོ་མ་ཤེས་ན། །གླིང་དཀར་ལྷ་ཡི་ཞིང་ཁམས་
ནས། །སེང་ཕྲུག་འབུམ་པའི་ནང་རོལ་ནས། །མ་སྒྲོལ་བ་དེ་སྒྲོལ་བ་དང་། །མ་
གྲོལ་བ་དེ་གྲོལ་བྱེད་པ། །མི་མིན་ལྷ་ཡི་ཕོ་ཉ་ལ། །གེ་སར་ནོར་བུ་དགྲ་འདུལ་
འབོད། །དཀར་ཕྱོགས་སྐྱོང་བའི་དེད་དཔོན་ཡིན། །ནག་ཕྱོགས་བསྒྲལ་བའི་
གཤེད་མ་ཡིན། །མངོན་སྤྱོད་དྲག་པོའི་ལས་ལ་བསྐུལ། །བདུད་ཆེན་བཞི་དང་
རྒྱལ་ཕྲན་དྲུག །མཐའ་མ་ཐར་པའི་ས་ལ་དྲངས། །དེ་ནས་བྱང་རྒྱལ་རིགས་ཀྱི་
བུ། །ཁྱོད་འཁྲུལ་པའི་དགྲ་བོ་ལྡང་བས་ན། །ང་ཡང་དག་རྟོགས་པའི་དགྲ་ཞིག་
ལང་། །ཁྱོད་ཟག་བཅས་ཕུང་པོའི་འཕྲུལ་འཁོར་ལ། །ང་ཟག་མེད་འཇའ་ལུས་
དགྲ་ཞིག་ལྡང་། །ཁྱོད་བདག་འཛིན་ཕུང་རྒན་དགྲ་བོ་ལ། །ང་བདག་མེད་
621



གོ་ར་ཚྭ་རྫོང་།
-
-
དཔའ་བོའི་དགྲ་ཞིག་ལྡང་། །ཁྱོད་སྨོན་ལོག་བདུད་ཀྱི་དགྲ་བོ་ལ། །ང་ཚད་ལྡན་
སྙིང་རྗེའི་དགྲ་ཞིག་ལྡང་། །ཁྱོད་ལས་ངན་བསགས་པའི་སྐྱེ་བོ་ལ། །བུ་ལྷ་ཕྲུག་
སྙིང་རྗེ་སྐྱེ་དྲགས་བྱུང་། །སྐྱེས་ནས་ཐབས་མཁས་ལས་དམག་བསྐུལ། །དྲག་པོ་
དམག་གི་གཡུལ་ངོ་འགྱེད། །གླིང་དཀར་པོའི་དམག་གི་དཔུང་ཆེན་འདི། །ཕྱི་
དགྲ་བཞི་འདུལ་ལ་མི་འཚེར་རྒྱུ། །ནང་སྙིང་རྗེས་མཚོན་ལ་ཟད་མཐའ་མེད། །
ཕྱི་མཐོང་ཚུལ་ཞེ་སྡང་ངར་ཆུ་བླུད། །ཐབས་སྟོང་ཉིད་རྟོགས་པའི་ཡུ་ལུང་སྤྲད། །
དགྲ་དུག་གསུམ་ཟིན་པའི་ལས་ངན་དེ། །ཐབས་ཕན་བདེས་མ་དག་གནས་ནས་
དྲངས། །དེ་ནས་མ་རིག་བྱང་གི་རྒྱལ། །ལུས་དུག་ལྔའི་གཡར་ཁང་སྒྲོམ་བུ་དེ། །
གཅིག་བྱས་ན་རིགས་བརྒྱའི་ཁང་བཟང་རེད། །གཉིས་བྱས་ན་སྡུག་བསྔལ་
གཡར་ཁང་རེད། །སེམས་སྐྱེ་མེད་སྒྱུ་མའི་གར་མཁན་དེ། །གཅིག་བྱས་ན་རང་
ཤར་རང་གྲོལ་རེད། །གཉིས་བྱས་ན་རེ་དོགས་སོ་ཕ་རེད། །གཟུགས་དབང་པོ་
ལྔ་ཡི་འདོད་ཡོན་དེ། །གཅིག་བྱས་ན་ཤེས་བྱའི་ལྡེའུ་མིག་རེད། །གཉིས་བྱས་ན་
འདོད་པའི་མཁན་པོ་རེད། །ལུས་ཡན་ལག་གཟུགས་ཀྱི་ཡལ་ག་དེ། །གཅིག་བྱས་
ན་བརྩོན་འགྲུས་ཀྱི་རྩ་བ་རེད། །གཉིས་བྱས་ན་མི་དགེའི་གཡོག་པོ་རེད། །ལུས་
གྲུབ་པ་རང་འབྱོར་ལྔ་ལྡན་དེ། །དོན་ལྡན་ན་བྱང་ཆུབ་སེམས་དཔའ་རེད། །
གཉིས་བྱས་ན་སྡིག་པའི་བང་མཛོད་རེད། །དགྲ་ལན་ཆགས་ཕ་མ་འགྲོ་དྲུག་འདི།།
ངོ་ཤེས་ན་སྙིང་རྗེ་མགྲོན་པོ་རེད། །མ་ཤེས་འཁྲུལ་པའི་གཞི་མ་རེད། །དགྲ་ཕ་
རོལ་བསྒྲལ་བྱ་སྒྲོལ་བྱེད་འདི། །དོན་ཤེས་ན་གནས་ངན་འདྲེན་བྱེད་རེད། །མ་
ཤེས་གཅིག་དགྲ་གཅིག་གནོད་རེད། །དགྲ་ནག་ཕྱོགས་བསྒྲལ་བའི་ཤ་ཁྲག་དེ། །
ངོ་ཤེས་ན་སྦྱིན་པའི་སྔར་བུན་རེད། །མ་ཤེས་སྡིག་ཅན་བ ཤས་ར་རེད། །བསྒྲལ་
མཁན་དཔའ་རྟུལ་འབུམ་དམག་འདི། །ངོ་ཤེས་ན་རིགས་བརྒྱའི་དམག་ཚོགས་
622



གཡུ་འབྲུག་བདུད་ཀྱི་མགོ་བོ་བླངས།
རེད། །མ་ཤེས་གཤེད་མ་མཚོན་ཐོགས་རེད། །ང་གེ་སར་དམག་གི་རྒྱལ་པོ་དེ། །
ངོ་ཤེས་ན་ཀུན་ཏུ་བཟང་པོ་རེད། །མ་ཤེས་ལན་མེད་གཤིན་རྗེ་རེད། །རྫོང་
གཏེར་གནས་བཅོ་བརྒྱད་ཁང་བཟང་འདི། །ངོ་ཤེས་ན་ལྷ་གླིང་ཁྱད་ནོར་རེད། །
མ་ཤེས་ས་བཅུད་འཕྲོག་ལན་རེད། །རྒྱུ་ཟས་ནོར་མི་དགེའི་འཕྲོག་བཅོམ་འདི། །
ངོ་འཕྲད་ན་དགེ་བའི་བསྐུལ་མ་རེད། །མ་ཤེས་དགྲ་བོའི་དབང་ཡོན་རེད། །
དཔུང་སྟོབས་ཆེན་དམག་གི་དཔུང་ཆེན་འདི། །གཅིག་བྱས་ན་ཤེས་རབ་ཕར་
ཕྱིན་རེད། །མ་ཤེས་མང་པོས་ཉུང་བརླག་རེད། །ལུས་རེག་བྱ་རེག་མི་ཁྱད་ཆུས་
འདི། །ངོ་ཤེས་ན་གཏུམ་མོའི་ཁྱད་ནོར་རེད། །མ་ཤེས་ཉོན་མོངས་གཞི་མ་རེད། །
བུ་ཇོ་རུའི་ལུས་ཀྱི་རྩ་འཁོར་ལ། །གཟུགས་ཆུ་ཟླའི་རིས་བཞིན་འཇའ་སྤྲིན་དབུས།།
ཞིང་ཕྱོགས་བཅུའི་སྐུ་ཡི་བཀོད་པ་གསལ། །ཡེ་གདོད་མའི་ཀུན་ཏུ་བཟང་པོ་མན།།
མགོན་རྩ་བའི་བླ་མ་ཡན་ཆད་བཅས། །རྒྱུད་མ་ཉམས་སངས་རྒྱས་བྱང་སེམས་
བསྐོར། །སྔོན་རྫོགས་པའི་སངས་རྒྱས་རབས་བདུན་དང་། །རྗེ་མཉམ་མེད་རྒྱལ་
པོ་ཟས་གཙང་སྲས། །སྐྱབས་རིགས་དྲུག་འདྲེན་མཛད་ཐུབ་དྲུག་དང་། །སྔགས་
བླ་མེད་དགའ་རབ་ཤྲཱི་སིང་དང་། །དཔལ་མཚོ་སྐྱེས་ལྷུན་གྲུབ་པདྨ་འབྱུང༌། །ལྷ་
དཔའ་བོ་དཔའ་མོ་འཁོར་གྱིས་བསྐོར། །ལུས་རྩ་རླུང་བཀོད་པའི་ཞིང་དབུས་ན།།
གདན་པདྨ་ཉི་ཟླ་སེང་ཁྲིའི་སྟེང་། །སྐུ་བཀོད་པ་སྣང་སྟོང་འོད་ཟེར་འབར། །
ཐུགས་བྱམས་སེམས་འགྲོ་ལ་བརྩེར་དགོངས་ནས། །གསུང་མ་ཉམས་སྔགས་སྒྲ་
སྟོང་གསུམ་སྒྲོགས། །དོན་འགྱུར་བ་མེད་པ་མངོན་སུམ་གསལ། །བུ་མ་ཡེངས་
རིག་པ་ང་ལ་གཏོད། །ལུས་ཨ་འཐས་སྒྱུ་མ་ཆགས་མེད་དེར། །སེམས་སྟོང་
གསལ་རིག་པའི་རྒྱང་སོ་ཚུགས། །ཡིད་དད་པའི་སྔོན་ལས་དག་པའི་དབང་། །
རྗེ་མོས་གུས་གདུང་ཤུགས་དྲག་པོའི་ངང་། །ལས་མི་དགེའི་བཤགས་པ་སྙིང་ནས་
623



གོ་ར་ཚྭ་རྫོང་།
གྱིས། །སྔོན་དྲིན་ཆེན་ཕ་མར་མ་གྱུར་མེད། །དེ་བསམ་ཞིང་འགྲོ་དྲུག་ཕ་མའི་
ཆེད། །ཕྱིར་མ་འོངས་ཕན་པ་སྒྲུབ་ནུས་པའི། །ཡིད་སྨོན་པའི་འབྲས་བུ་ཐོབ་
པའི་ཕྱིར། །མགོན་བླ་མེད་ཚོགས་ལ་གསོལ་བ་ཐོབ། །ཕ་དྲིན་ཅན་མཚོ་སྐྱེས་
སྤྲུལ་པའི་སྐུ། །སྐུ་དཀར་དམར་མདངས་ལྡན་རྒྱལ་པོའི་ཆས། །དབུ་པད་ཞུ་རྒོད་
ལྡེམ་ཟ་བེར་གསོལ། །ཕྱག་བྷནྡྷ་ཁ་ཊཾ་མཆན་ལ་བཅུག །ཞབས་དོར་སྟབས་པད་
ཟླའི་གདན་ལ་བཞུགས། །འཁོར་དཔའ་བོ་མཁའ་འགྲོ་གིང་གི་ཚོགས། །འཇའ་
ཁ་དོག་ལྟ་བུ་སྤྲིན་ལྟར་འཁྲིགས། །དོན་འགྱུར་མེད་སྙིང་ནས་གསོལ་བ་ཐོབ། །
སེམས་རྩེ་གཅིག་གཙོ་བོའི་ཐུགས་ཀའི་ཧཱི༔ ཐུགས་དབྱེར་མེད་ཆུ་ལ་ཆུ་བཞག་
བཞིན། །དོན་དབྱེར་མེད་གསལ་ལ་རིག་པ་གཏོད། །རྗེ་མ་སང་སྐྱེས་བུ་གེ་སར་
དང༌། །ཕྱི་རྡོ་རྗེ་ལུས་ཀྱི་གོ་ཁྲབ་ཅན། །ནང་སྤྲུལ་སྐུའི་མི་ཕོ་བསྒྲལ་འདྲེན་
མཁན། །ཕྱི་བྱོལ་སོང་ལུས་ཀྱི་རྐྱང་དམར་རྟ། །ནང་ཆོས་སྐུའི་སེམས་ཉིད་རྩ་
རླུང་ཅན། །ཕྱི་དྲག་པོའི་རུ་འདྲེན་བརྒྱད་ཅུའི་དཔུང་། །ནང་ལོངས་སྐུའི་གྲུབ་
བརྒྱ་བསྒྲལ་འདྲེན་མཁན། །བསྐོས་པ་གོང་མ་ལྷ་ནས་བསྐོས། །འདྲེན་བྱ་བདུད་
ཆེན་བཅོ་བརྒྱད་རེད། །དེ་ནས་བྱང་ཡུལ་རྒྱལ་པོ་ཉོན། །སྐད་ཅིག་གཅིག་གིས་
འཕོ་བའི་གདམས། །རྩ་དབུ་མ་ཐལ་གྱིས་སྒོ་ཕྱེས་ནས། །ཧིག་གཅིག་ལ་གཉིས་
མཐུད་ཐར་པའི་སར། །ལམ་རྫོགས་བྱང་ཐོབ་པ་ལས་ཀྱི་འབྲས། །ཁྱོད་རྒྱལ་པོ་
གཙོར་བྱས་འདྲེན་བྱའི་ཡུལ། །ལམ་བདེ་དགའི་ཞིང་ལ་འདྲེན་པས་ཆོག །ལུས་
ཟངས་ཁྲབ་ནག་པོའི་སྲོག་སྡོང་དེ། །གོས་དམར་སེར་ཆོས་གོས་རྣམ་གསུམ་ཤོག །
ལག་རལ་གྲི་སྲོག་གཅོད་ཁྲག་འཐུང་དེ། །སེམས་དུག་ལྔ་གཅོད་པའི་མཚོན་ཆ་
ཤོག །ལས་མི་དགེ་དུག་ཅན་མདའ་གཞུ་དེ། །ཐབས་ཤེས་རབ་ལྡན་པའི་གོ་ཆ་
ཤོག །ལུས་མི་གཙང་སྒྲོམ་བུའི་ཆུ་བུར་དེས། །སེམས་ལྷ་ཞལ་མངོན་སུམ་མཐོང་
624



གཡུ་འབྲུག་བདུད་ཀྱི་མགོ་བོ་བླངས།
བར་ཤོག །དེ་ནས་སྟོབས་ཆེན་གོ་ར་རྒྱལ། །མ་ཁྲོ་མ་ཁྲོ་ལྷོད་ལ་ཞོག །ཁྲོས་པའི་
ཐ་མ་བྱམས་པ་སྒོམ། །མ་ངར་མ་ངར་བྱང་གི་རྒྱལ། །ངར་བའི་ཐ་མ་སྙིང་རྗེ་
བསྒོམ། །མ་རྒྱུག་མ་རྒྱུག་རླུང་ནག་རྟ། །རྟ་ཁ་འཁོར་བའི་འདམ་ནས་ལོང་། །
མ་ཞེན་མ་ཞེན་ཁྲི་བདུད་རྒྱལ། །སྒྱུ་མའི་ནོར་ལ་ཞེན་ཆགས་སྤོང་། །མ་ཆགས་
མ་ཆགས་ཁྲི་བཙན་རྒྱལ། །འབངས་འཁོར་རོགས་ལ་ཆགས་པ་སྤོངས། །མ་
འཁྲུལ་མ་འཁྲུལ་བྱང་གི་རྒྱལ། །འཁྲུལ་པའི་འཁོར་བ་ཤུལ་དུ་བོར། །མི་རྟག་
ལུས་ཀྱི་གཡར་ཁང་དེ། །སྐྱེས་འཛིན་སྤང་ནས་ཐར་ལམ་ཞུགས། །འདྲེན་བྱེད་
རླུང་གི་རྟ་ཕོ་དེས། །ཤེས་རབ་རིག་པའི་སྒ་ཆས་སྤྲོད། །ཆགས་བྲལ་བདེ་སྟོང་
སྲབ་ཀྱིས་བསྒྱུར། །འཛིན་བྲལ་སྣང་གསལ་ལམ་ལ་སྤྱོད། །མཐོ་རིས་ཞིང་ལ་
གེགས་མེད་བསྒྲོད། །བདེ་ལྡན་ཞིང་ལ་སྡུག་བསྔལ་མེད། །ངན་འགྲོའི་གནས་ལ་
བདེ་བ་མེད། །བརྩོན་འགྲུས་རྟ་ལ་ལུས་ཆད་མེད། །འཁོར་བའི་ལས་ལ་ཟད་
དུས་མེད། །དཀོན་མཆོག་གསུམ་ལ་བསླུ་བ་མེད། །མི་དགེའི་ལས་ལ་བློ་གཏད་
མེད། །དམ་པའི་ཆོས་ལ་ཡག་ཉེས་མེད། །སྡིག་པོ་ཆེ་ལ་ཐར་དུས་མེད། །འཆི་
ཁའི་གདམས་ངག་ངན་སོང་མེད། །སྐྱེས་བུའི་བཀའ་ལ་ནོར་འཁྲུལ་མེད། །ས་
བཅུ་ལམ་ལྔ་རབ་རྫོགས་ནས། །སྤྲུལ་པས་མ་འོངས་འགྲོ་བ་སྒྲོལ། །གང་ཤར་
སྨྲས་པའི་གདམས་པ་འདིའི། །རང་ཤར་རང་གྲོལ་སྐྱེས་བུའི་གཏམ། །དུས་ལ་
བབ་པས་ངག་གིས་སྨྲས། །གོ་ན་དབྱིངས་རིག་ངང་ལ་ཞོག །མ་གོ་མི་ཡེངས་
ལས་ཀྱིས་འབྲེལ། །བྱང་རྒྱལ་མ་འཆུག་རིག་པ་ག ཏོད། །གཉིས་མེད་ཀ་དག་
དབྱིངས་ལ་ཨཱ། །
ཞེས་པའི་མགུར་གླུ་དེ་ལྟར་སྩལ་ནས། ཏིང་ངེ་འཛིན་གྱི་ངང་དུ་ཡུད་ཙམ་
མཉམ་པར་བཞག ཐུགས་རྗེའི་ལྕགས་ཀྱུས་བཟུང་བས། བྱང་རྒྱལ་དུག་ལྔ་ལྷག་
625



གོ་ར་ཚྭ་རྫོང་།
མེད་ཞི་ཞིང་། བྱང་ཆུབ་ཀྱི་སེམས་རྒྱུད་ལ་སྐྱེས་ཏེ། ལྷ་ཚོགས་རྣམས་ཀྱི་སྐུ་ལས་
བདུད་རྩི་བབས་པ་སྤྱི་བོ་ནས་ཞུགས་ཏེ་ལུས་གང་། སྔོན་གྱི་སྡིག་གྲིབ་མི་གཙང་
བ་ཐམས་ཅད་དག་ཅིང་། མ་དག་འཁྲུལ་པའི་ལས་སྣང་རང་སར་གྲོལ་ནས།
རྒྱལ་པོའི་སྐུ་ཡི་བཀོད་པ་དང་། བྱང་ཡུལ་རྒྱལ་པོའི་སྟག་རི་དམག་དཔུང་དང་།
དུད་འགྲོ་བྱ་བྱིའུ་བཅས་གཡུལ་ངོར་ཤི་བའི་སྲོག་ཆགས་ཕྲ་མོ་ཡན་སོ་སོ་མོས་ངོ་་་
བཞིན་གྱིས་ཞིང་དག་པ་རྣམས་སུ་སྐྱེ་བར་མངོན་སུམ་མཐོང་བ་དང༌། མ་ཟད་
རང་གི་ལུས་ལ་བལྟས་པས། ཁྲབ་གོས་རྣམས་ཆོས་གོས་གདིང་བ། ཤམ་ཐབས་
བཅས་ལ་གྱུར་པ་དང་། ལག་གི་མཚོན་ཆ་རྣམས་ཀྱང་། མེ་ཏོག ཕྲེང་བ། རྡོ་
རྗེ། དྲིལ་བུ། མཁར་གསིལ། གཎྜི་བཅས་ལ་གྱུར་འདུག་པར། ཁོ་གླིང་རྒྱལ་པོ་
དང་ཆོས་ལ་ཡིད་ཆེས་ཏེ། རང་དབང་མེད་པར་ངེས་ཤེས་འཁྲུངས་ཏེ་ལུས་གུས་
པའི་ཕྱག ངག་གུས་པའི་གསོལ་འདེབས། ཡིད་གུས་པའི་ཕྱག་རྒྱ་བཅས་ཏེ།
དད་པའི་བ་སྤུ་གཡོས། སྙིང་རྗེའི་མཆིལ་མ་འཁྲུགས། མི་དགེ་འགྱོད་བཤགས་
བྱས་ཏེ། ལུས་གཡོ་འགུལ་མེད་པ་ཕྱག་རྒྱ་སྒམ་བུ་ལྟར་བཅས་ཏེ། རྗེ་སངས་རྒྱས་
གཉིས་པ་གེ་སར་རྒྱལ། །ལྷ་བླ་མ་ཡིན་པ་ངོ་མ་ཤེས། །གསུང་དམ་ཆོས་ཡིན་པ་
དོན་མ་རྟོགས། །ཐུགས་བྱང་སེམས་འཁྲུངས་པ་ཧ་མ་གོ །མ་ཤེས་མ་མཁས་ཁྱོད་
ཀྱི་མདུན་དུ་བཤགས། །ཕྱི་ཡི་རི་གཏེར་ནང་གི་ནོར་བུའི་རིགས། །མི་དབང་གེ་
སར་རྒྱལ་ལ་འབུལ་གྱིས་བཞེས། །ཕ་མས་ཐོག་དྲངས་འགྲོ་བ་རིགས་དྲུག་དང་། །
ཁྱད་པར་ཆོས་མེད་བྱང་ཡུལ་འབངས་འཁོར་རྣམས། །འདི་ཕྱི་དགེ་བའི་ལམ་
བཟང་ཐུགས་རྗེས་གཟིགས། །བདག་ནི་ཆོས་མེད་མི་དགེའི་ལས་ལ་གོམས། །ཕྱི་
མ་ངན་སོང་སྡུག་ལས་གྲོལ་བའི་ཐབས། །ཅི་མཛད་ཐུགས་རྗེས་ཟུང་དང་རིགས་
གསུམ་མགོན། །ཁྱོད་ཀྱིས་རྗེས་བཟུང་མ་འོངས་འཁོར་གྱི་ཐོག །མི་འབྲལ་
626



གཡུ་འབྲུག་བདུད་ཀྱི་མགོ་བོ་བླངས།
-
-
ཐུགས་ཡིད་གཅིག་འདྲེས་སྨོན་ལམ་འདེབས། །ད་ནི་འཁོར་བའི་འདམ་ནས་
དྲང་དུ་གསོལ། །ཞེས་ཞུས་པས། རྒྱལ་པོ་ཆེན་པོས། འོ་ན་སྐལ་ལྡན་སྟོབས་
ཆེན་གོ་ར་རྒྱལ། །སྔར་བཤགས་ཕྱིས་སྡོམ་དགེ་བཅུ་དང་དུ་ལོང་། །བདག་གིས་
བཀའ་བློན་དཔའ་རྟུལ་གྲལ་དུ་གཞག །མིན་ཀྱང་ངན་སོང་མི་གཏོང་དད་ལྡན་
བུ། །ཞེས་གསུངས་པ་དང་། ཁོས་ཞུས་པ། ཨེ་མ་སངས་རྒྱས་འགྲོ་བའི་མགོན་
པོ་མཆོག །བདག་ནི་ཉོན་མོངས་དུག་ལྔ་ཧྲག་ཆེ་བས། །མི་དགེའི་ལས་ལ་ཤུགས་
ཀྱིས་གོམས་པའི་མཐུས། །ད་ཡང་འདི་མུས་ལུས་འདི་སྡིག་པའི་གཞི། །མི་དགོས་
འཁོར་བའི་བློ་ཐག་ངང་གིས་ཆོད། །བྱ་བ་འགྲུབ་མེད་སེམས་ཅན་སྡུག་བསྔལ་ཆེ།།
འདི་ལས་ཐར་པ་ད་རེས་རྗེ་ཉིད་དྲིན། །ད་ནི་བདེ་འགྲོའི་ལམ་དུ་དྲངས་མཛོད་
ལ། །ཕྱི་མ་དག་པའི་ཞིང་དུ་མཇལ་བར་སྨོན། །ཞེས་ཟེར་རོ། །ལུས་གཡོ་མེད་
སེམས་ཡེངས་མེད་ཀྱིས་སྣང་བ་ཐམས་ཅད་མི་རྟག་པའི་ངང་དུ་བཞག་སྟེ་ཡོད་་་་
པར། རྒྱལ་པོ་ཆེན་པོས་འཕོ་བ་བཙན་ཐབས་ཀྱིས་རྔ་ཡབ་པདྨ་འོད་ཀྱི་ཞིང་དུ་
རྩལ་ཆེན་གྱི་མདའ་འཕངས་པ་བཞིན་དུ་དྲངས། བདུད་རྟ་ནག་པོ་ཤ་ཟན་ཡང་
ལྷ་གནས་སུམ་ཅུའི་གནས་སུ་ལུས་སྤར། དགྲ་མགོ་བླངས་ཤིང་རྙིང་མའི་ཚུལ་
མཛད། དེ་ནས་འཇའ་འོད་སྤུངས་སེ་ལྷ་གུར་དུ་ཕེབས་པས། གླིང་རྒྱལ་བློན་
རྣམས་དགྲ་ཐུལ་བའི་དགའ་སྤྲོས་ལྷ་རྒྱལ་སྒྲོག་ཅིང་བློ་བདེ་བའི་གོ་ཡུལ་དང་་་་་་
བཅས་བཞུགས། དེ་ཡི་དུས་སུ་བྱང་ཡུལ་རྒྱལ་པོའི་ཕོ་བྲང་ནས། བློན་ཚོགས་
རྣམས་ནས་མུན་མ་རུབ་ཀྱི་བར་དུ་རྒྱལ་པོ་ཕེབས་པར་སྒུག་པ ས་མ་བྱུང་བར།
དབུ་ཉེས་ཁུར་བ་ཐག་ཆོད་ནས་ཕྱི་ཉིན་ནམ་གསལ་བ་དང་། གོང་བློན་ཆེན་པོ་
ཐོག་རི་གཡུ་འབྲུག་དགྲ་འདུལ་དེས། འཁོར་གསུམ་བསྐོར་ཏེ་རྟ་འདོ་བ་མུན་
པའི་མདངས་ཅན་གྱི་གོང་དུ་བུད་དེ། ཆས་པ་དང་མཉམ་དུ། བྱང་དཔོན་ཐོག་
627



གོ་ར་ཚྭ་རྫོང་།
སྐྱ་ཡ་མེད། བཙན་རྗེ་ཨ་ནུ་གཡུ་དཔལ། རྒོད་ཐང་ཁ་ཆེ་མིག་དམར། འབུམ་
དཔོན་དཔའ་དར་འབུམ་ལུ། སྟག་རི་ཁྱུང་ཕྲུག་རྩེ་རྒྱལ་བཅས་ཀྱིས་གོ་མཚོན་
ཐོགས་ནས་སོ་སོའི་རྟ་ལ་ཞོན་ཏེ། འཁོར་གསུམ་དགུ་དར་ཚུབས་སེ། རྟ་ངར་
མས་འགྲོས་བསྐོར་གྱི་ལེ། ལམ་སྐྱ་མོ་ཐག་དཀར་བསྐྱེལ་འདྲ། ཆབ་ཆུ་བོ་རྦ་
རླབས་ཕྱུར་རེ་བྱུང་བས། གླིང་གི་སོ་བ་རྣམས་ཀྱིས་མཐོང་སྟེ། བསང་བཏང་
བས་དུད་པ་སྔོན་པོ་དགུང་ལ་ཕྱུར་རེ་བྱུང་བས་དགྲ་ཡོད་པར་སེམས་ཏེ། དཔའ་
རྟུལ་རྣམས་གོ་གྱོན་མཚོན་ཐོགས་ནས་དགྲ་དར་ཚུབས་སེ་སྒར་མཐའ་ཨ་ལོང་་་་་་
ལྟར་བསྐོར་ནས་རླུང་བསེར་མ་ཡིན་ཀྱང་མི་ཐར་པ་ཞིག་བྱས་ཏེ་ཡོད་པར། སྐད་
ཅིག་གིས་བྱང་བློན་དྲུག་པོ་དེ་དགུང་ནས་གཟའ་རྒོད་རྒྱུ་བ་ལྟར་ཤར་རྒྱག་གིས་་་་
སྒར་དུ་མཆོངས་ཤིང་། མདུན་སྒར་ནས་ཧོར་དམག་རྔ་འཕྲུ་ཅན་ལ་བརྒྱ་ཙམ་
བཅོམ་བྱུང་བར། འདན་མ་དང་། འཕྲུ་དམར་རྒྱལ་པོ། རོང་བློན་ཨ་ནུ་གཡུ་
དཔལ། ཁ་ར་སྲས་པོ་ནོར་བཟང་། ཤུག་རི་ལྷ་དབང་གྲགས་པ་བཅས་ནས་
གདོང་བླངས་ཤིང་མདའ་མཚོན་ཇི་སྙེད་ཅིག་བཏབ་ཀྱང་གཡུ་འབྲུག་ལ་མཚོན་མ་
སོང་། ཤུག་རི་ལྷ་དབང་གྲགས་པ་དང་། ནོར་བཟང་། གཡུ་དཔལ་གསུམ་
ནས། བཙན་རྗེ་ལ་གྲི་རུབ་བྱས་པས་ཡུད་ཙམ་འདྲ་མཉམ་དང༌། མཐར་སོད་
ཙམ་བྱུང་། བློན་གཡུ་འབྲུག་ནས་བཙན་རྗེ་ཤོར་བ་མཐོང་བས་སྙིང་ལ་ཚེར་མ་
ཟུག་པ་ལྟར་འདན་མ་ལས་བཟུར་ཏེ། ཁོང་གསུམ་གྱི་སྟེང་དུ་མཆོངས་ཤིང་རལ་
འགྲན་ཡུད་ཙམ་བྱས་པས། ཁོའི་རལ་གྲི་དེ་གཟིག་རོང་པའི་ཕྲག་གོང་ལ་ཐེབས་
ནས་བྲང་མདོ་བར་དམར་ཧར་གྱིས་གཤགས་ཏེ་འདས། ཡང་གཡས་ཕྱོགས་སུ་
ངར་ཆེན་གྱིས་གྲི་བཏབ་པས། ལྷ་དབང་གྲགས་པའི་རྩིབ་མ་སྒོ་ཕྱེས་པ་ལྟར་བྱས་
པས། ལྷ་དབང་ངར་ཆེན་གྱིས་རལ་གྲི་ཕྱིར་འཕེན་གྱིས་ཁོའི་ཐོང་རྩ་ནས་བསྡུས་
628



གཡུ་འབྲུག་བདུད་ཀྱི་མགོ་བོ་བླངས།
ཏེ་ལག་གཡས་པས་བློ་རྐང་སྐྱ་ཁྲ་མེ་ལྕེ་དེ་ལན་གསུམ་བསྣུན་ཀྱང་མ་ཕིག ཁོས་
རུམ་ནས་ཨ་འབོ་དྲུག་གྲག་ཅིག་བཏོན་ཏེ་ལྡིར་སྒྲ་བཅས་བརྒྱབ་པས་མདེའུ་ལུས་་་
ཀྱི་སྟོད་སྨད་གར་ཡང་ཐེབས་པས་ཐལ་གྱིས་ཕུད་དེ་ཆིབས་ལས་ལྷུང་། སླར་ཡང་
ནོར་བཟང་ལ་བ ཏུད་དེ་བརྒྱབ་པས་ཀྱང་རྒྱལ་པོའི་མཚོན་སྲུང་སྐུ་འཇུག་དང་ཨ་་
ཁུ་སྒོམ་ཆེན་སྟེང་མེད་ཀྱི་ཕྱག་ཕྲེང་ལྡོག་ཅིག་ཡོད་པས་མཚོན་གྱིས་མ་ཆོད།
ཆིབས་ནག་ཁྲ་འཕུར་ཤེས་ལ་མདའ་གཉིས་ཐེབས་པས་ཐལ་བ་ཕྱུར་རེ་འགྱེལ།
དེ་ནས་བློན་གཡུ་འབྲུག་དཔོན་གཡོག་ལྔ། གཅིག་རྒྱབ་གཉིས་བསྣོན་གྱིས་སླར་
ཡང་ཧོར་སྒར་ལ་མཆོངས་ཤིང་འབྲོང་རྒོད་རྡོག་པས་བརྫིས་པ་ལྟར་ཁ་དམག་ལྔ་
བཅུ་ཙམ་མདའ་མཚོན་ལ་དྲངས་ནས་བྱུང་བས། ཤན་པ། འདན་མ། གནམ་
ལྷ། འབྲུག་སྒྲ། ཐང་དཀར་རྩེ་རྒོད། མགར་བའི་ཐེ་ལེ་སྣ་ནག རི་པའི་ཨ་རྒོད་
ཡ་མེད་བཅས་རྒོད་ཧྲག་རྣམས་ནས་གདོང་བླངས་ཏེ་བློན་གཡུ་འབྲུག་ལ་མཚོན་་་་
ཇི་སྙེད་ཅིག་བཏབ་ཀྱང་དབང་ཐང་མ་རྫོགས་པས་ཅི་ཡང་མ་ཐུབ། ཁོས་རལ་གྲི་
དེ་གཡུག་པ་གསུམ་པའི་ཐོག མགར་བའི་ཐེ་ལེ་སྣ་ནག་ལ་ཐེབས་པས་གཞོགས་
ཧྲུལ་དུམ་དུ་འཕང་སྟེ་རྟ་ལས་ལྷུང་། བྱང་དཔོན་ཐོག་སྐྱ་ཡ་མེད་ནས་མདུང་
བཏབ་པས། རི་ཕའི་ཨ་རྒོད་ཀྱི་ལྟོ་བ་ལ་ཐེབས་པས་མདུང་སོ་རྒྱབ་ནས་ཐོན་ཏེ་
རྟ་ལས་ལྷུང་བ་དང་མཉམ་དུ། གུར་སེར་རྔམ་ཆེན་འབྲུག་སྒྲ་དེས་གྲི་ཤུབས་ལ་
བཙུད་ནས། ཞགས་པ་སེར་པོ་སྤྲིན་འཛིན་གྲུ་ནས་ཕུད་དེ་ཀླད་དུ་ཕྱར་ཞིང་གླུ་
འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དཀར་ནག་ཁྲ་གསུམ་ཧོར་གྱི་ལྷ། །མཆོད་པའི་བུ་ལ་དཔལ་མགོན་མཛོད། །གེ་
སར་རྒྱལ་པོའི་ཟོ་དོར་རྣམས། །ནག་ཕྱོགས་བསྒྲལ་བའི་ཁ་འཛིན་གྱིས། །དགྲ་
629



གོ་ར་ཚྭ་རྫོང་།
མཐའ་ཆོད་ལ་རྟིང་མ་ལོང་། །ས་འདི་ས་ངོ་མ་ཤེས་ན། །གླང་དམར་རྨེ་ཆུ་སུམ་
མདོ་ཡི། །སྤང་ལྗོངས་ན་བ་ཁྲ་ལེབ་ཟེར། །སྔར་དུས་རྣ་བས་མ་ཐོས་ཏེ། །དེང་
སང་བསད་པའི་བཤས་ར་རེད། །ང་འདྲ་ང་ངོ་མ་ཤེས་ན། །ཨ་ཆེན་ཐང་དམར་
བཞི་ལིང་ནས། །སེར་མོ་རག་སྡུག་མཁར་དགུ་ནས། །དམག་དཔོན་ཟི་རའི་བུ་
རྒྱུད་ལ། །གུར་སེར་རྔམ་ཆེན་འབྲུག་སྒྲ་ཟེར། །དཔའ་ཡ་མེད་རྒྱལ་ཁབ་དགུ་ལ་
གྲགས། །དགྲ་ཕ་འགྲོའི་གདོང་དེ་ཧོར་རུས་བླངས། །དཔའ་ངར་རྒོད་ཟེར་ཚད་
མགོ་སྐྱེ་ཕྲལ། །ནོམ་ཚུར་ལེན་རྗེས་དེ་ཧོར་རུས་འཚོས། །རྒྱུ་ནོར་རྫས་ཧམ་
བདག་བྱེད་མ་མྱོང༌། །དགྲ་ཕ་རོལ་པོ་དེ་དཔུང་གིས་གཏོར། །གཉེན་མ་ནུས་པ་
དེ་བྱམས་ཀྱིས་སྐྱོང་། །ཟས་ཤ་ཁྲག་གཉིས་དེ་ལོངས་སྤྱོད་བྱས། །ལུས་ཁྲབ་རྨོག་
གཉིས་དེ་རྒྱུན་གྱོན་བྱས། །ལག་གོ་མཚོན་གཉིས་ལ་འབྲལ་མེད་བྱས། །སྒྲ་འདོ་
བ་གཉིས་དེ་འབྲལ་མེད་ཞོན། །དགྲ་གཡག་པོ་གཉིས་ལ་མི་ཚེ་བཅད། །དེ་ཨ་
ཆེན་ཧོར་གྱི་ཆ་ལུགས་ཡིན། །དེ་ནས་ཉོན་དང་དཀར་པོ་སྐྱ། །གནའ་མིའི་དཔེ་
ལ་འདི་འདྲ་ཡོད། །དམར་ཆུང་ཝ་མོས་གྲ་ལོ་ངོམ། །དམར་ཡག་སྟག་ལ་ཁ་རྩེད་
བརྩེས། །ཁྱི་ནག་དོམ་བུའི་ངར་སྒྲ་སྒྲོགས། །ཐིག་ལེ་གཟིག་ལ་སྤར་འཛིང་བསྒོས།
སུག་ཐུང་བོང་བུའི་འདུར་རྒྱུགས་དེས། །འདོ་བ་རྟ་ལ་བང་རྩལ་སྦྱོང་། །བྱང་
ཡུལ་རྒྱལ་པོའི་དམག་དཔུང་དེས། །གླིང་དཀར་རྒྱལ་ལ་གཡུལ་འགྲན་བྱས། །མི་
ཡག་མི་དགོས་ཚར་ནས་ཐལ། །ཕོ་རབ་གཅིག་གི་བསམ་བློ་དེ། །གནམ་ཐོག་ཉི་
མ་ཤར་བ་འདྲ། །ཕོ་འབྲིང་གཅིག་གི་བསམ་བློ་དེ། །གཞུ་ཐོག་མདའ་མོ་སྤྲད་པ་
འདྲ། །ཕོ་ཐ་མ་གཅིག་གི་བསམ་པ་དེ། །ལོང་བས་ལོང་བ་ཁྲིད་པ་འདྲ། །ཁ་
སང་ཉི་མའི་གདོང་གང་ལ། །བྱང་ཡུལ་ཐོག་རྒྱལ་ཁྲི་བཙན་དེ། །གླིང་དཀར་
སྒར་ལ་ཆས་པའི་དུས། །མ་སང་རྒྱལ་པོ་གེ་སར་གྱིས། །མ་ཤི་འཕོ་བ་གསོན་
630



གཡུ་འབྲུག་བདུད་ཀྱི་མགོ་བོ་བླངས།
འདེབས་བྱས། །མགོ་བོ་གསར་མཐོང་སྒོ་མོ་ཕྱེས། །མ་དག་འཁྲུལ་པའི་སེམས་
ཉིད་དེ། །རྩ་རླུང་རིག་པའི་མདའ་ལ་སྦྱར། །ཆད་མེད་རླུང་གི་རྟ་ལ་སྐྱོན། །
ཚད་མེད་བཞི་ཡི་ས་ལ་དྲངས། །སྣང་ཚུལ་དགྲ་མགོ་ནོམ་ལ་བཅད། །ལྷ་གུར་སྒོ་
ལ་ཉི་མ་འདེ། །འབྱུང་བཞི་གཡར་བའི་ཕུང་ཁམས་དེ། །སྔར་བུན་ཅན་གྱི་བྱ་ཁྱི་
ལ། །དག་བྱེད་རྒྱ་རུས་མགྲོན་ལ་སྟེར། །ཡིན་ན་གླིང་དཀར་དེ་འདྲ་ཡིན། །རང་
ཚོད་བཟུང་ན་ཨི་མི་དགའ། །ད་ནངས་ཞོགས་ཀྱི་རྟིང་མ་ལ། །དཔའ་རྟུལ་མི་
བཞི་དམག་མང་བཅས། །བསད་པའི་སྟོང་འཇལ་ནོར་གྱིས་གྱིས། །ཁ་ཞེ་མེད་
པའི་བཤགས་པ་གྱིས། །མི་བསད་ཚེ་ཐར་བཏང་བས་ཆོག །གལ་ཏེ་འགྲན་
འདོད་ཡོད་པས་ན། །མདའ་མཚོན་མི་འདེབས་སྙིང་རེ་རྗེ། །རྩལ་ཆེན་ཞགས་
པས་སྐེ་ནས་བསྡམས། །རྣོ་མྱུར་ལྕགས་ཀྱུ་ཕྲག་ལ་འདེབས། །ཕྱི་གཟུགས་བཞི་
དབང་མེད་དམ་པར་བསྡམས། །ནང་སེམས་ཉིད་མ་ཆད་སྒར་སྒོ་འགྲིམ། །ཟས་
ཞིམ་མངར་རང་ཤ་ལྟོ་ལ་སྟེར། །གོས་དྲོ་འཇམ་སྐྱར་བུ་བཙོན་ལ་བཅུག །གདན་
སྲབ་མཐུག་ཚེར་མས་མལ་སྟན་བྱེད། །གཏམ་བཟང་ན་རྟ་འདོགས་ཁྱི་བསྐོར་
བྱེད། །ངན་ན་མ་ཤི་འབེན་ལ་གཞག །ལས་ཅི་དགའ་ཁྱོད་རང་ཡིད་ལ་ཞོག །
རྗེ་སྤྲུལ་པའི་སངས་རྒྱས་རིན་པོ་ཆེ། །འདྲེན་པའི་བྱང་ཆུབ་ཐོབ་པར་ཤོག །
ཅེས་གླུ་དེ་ཙམ་བཏང་ཞིང་། དུས་འདི་ཙམ་ལ་མགོ་སྒུར་ཨི་ཡོང་སྙམ་སྟེ་
ཅུང་ལྷོད་པ་ན། བྱང་དཔོན་ཐོག་སྐྱ་ཡ་མེད་དེ། ངར་རྒོད་གཏིང་ནས་འཁྲུགས་
ཏེ་རལ་གྲི་དེ་ལག་གིས་དམར་ལྷབ་ལྷབ་དགུང་ལ་གཟར་ཏེ། རྟ་ཁ་འཐེན་ཅིང་
ངར་བའི་སྒོ་ནས་མིག་གློག་གི་རྣམ་པ་ལྟར་དམར་ཁྱུག་ཁྱུག་གི་གླུ་འདི་བླངས་སོ། །
་
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །ལྷ་
མཁྱེན་གཅིག་བྱང་ཡུལ་བསྟེན་པའི་ལྷ། །དལ་བའི་རིང་ལ་མཆོད་ལེ་དེ། །བྲེལ་
631



གོ་ར་ཚྭ་རྫོང་།
བའི་རིང་ལ་མ་མགོན་ན། །གཏན་དུ་མཆོད་པ་དོན་རེ་ཆུང་། །ས་འདི་བྱང་
ཡུལ་སྐྱིད་པའི་གནས། །སྤང་ལྗོངས་ན་བ་ཁྲ་ལེབ་ཟེར། །དེང་སང་དགྲ་འདྲེ་
སྡོད་ས་རེད། །ང་འདྲ་ཁྱོད་ཀྱིས་མ་ཤེས་ན། །ཡུལ་སྐྱིད་མོ་བྱང་སྟོད་གླིང་དྲུག་
ནས། །སྡེ་ཡར་ཆགས་གང་ལེན་ཤོག་དྲུག་ནས། །སྦྲ་རེ་ལུ་སྨུག་མོ་འབྲོང་འདྲ་
ནང༌། །དཔའ་ངར་རྒོད་ཐོག་སྐྱ་ཡ་མེད་ཟེར། །བྱང་གོ་ར་རྒྱལ་པོའི་བློན་པོ་
ཡིན། །སྡང་དགྲ་བོ་འདུལ་བའི་གཤེད་མ་ཡིན། །གཉེན་བྱམས་པ་སྐྱོང་བའི་ཕ་
མ་ཡིན། །གཏམ་དེ་ཚོ་ཡིན་པའི་ལོ་རྒྱུས་རེད། །ཡང་དག་དོན་ལ་ཚུར་ཉོན་
དང༌། །བྱང་ཡུལ་ཉེས་མེད་རྟ་ཇག་རྒྱུག །རྗེས་གཅོད་ར་མདའ་དམར་བསད་
བཏང་། །མ་ཟད་བྱང་ཡུལ་འབུམ་དམག་ཕབ། །བདག་གཞན་གཉིས་ལ་ཕྱེད་
མེད་བྱས། །གེ་སར་ཟེར་བ་བ ཤད་བཤད་རེད། །འདྲེན་སྟོན་ཟེར་བ་མགོ་སྐོར་
རེད། །མི་བསད་རྒྱུ་འཕྲོག་མི་དགེའི་ལས། །མ་བྱིན་ཟས་ནོར་འཕྲོག་བཅོམ་
སོགས། །མདོར་ན་སྡིག་ཆེན་ཁྲམ་པའི་བུ། །ཆོས་མི་ལ་བཤད་པའི་བན་རྒན་དེ། །
སྡིག་རང་ལ་འཁོར་བ་མ་ཚོར་ཟེར། །བོད་མི་ལ་སྨད་པའི་ན་ཆུང་དེས། །ཁ་
ཐང་དགུ་སྐོར་ལེ་མ་རིག་ཟེར། །ཆོས་མེད་སྡིག་རྒྱལ་གེ་སར་བུ། །ཆོས་རྒྱལ་
མཇལ་ན་ཧ་རེ་གོ། །ཟ་འཕྲོག་ཆེ་བཙན་དཔའ་རྟུལ་དཔུང༌། །བར་དོ་འགྲིམ་ན་
ཞེ་རེ་ཕམ། །བསོག་འཇོག་ཅན་གྱི་སྒོམ་ཆེན་གཅིག །ཕྱོགས་རིས་ཅན་གྱི་མཁན་
པོ་གཉིས། །འདོད་སེམས་ཅན་གྱི་གྲྭ་པ་གསུམ། །གྲོང་ཡུལ་འགྲིམ་པའི་དགེ་སློང་
བཞི། །ཁ་བཤད་ལག་ལེན་སོ་སོ་རེད། །དེས་དེ་དང་ཁྱད་པར་ག་ལ་ཡོད། །བྱ་
བ་བཏང་ན་བྱ་བཏང་རེད། །བསོག་འཇོག་མཁན་དེ་སྡིག་པ་རེད། །བསད་པ་
གསོས་ན་འདྲེན་པ་རེད། །རིག་རིག་བསད་ན་སྡིག་པ་རེད། །དགྲ་གཉེན་མེད་
ན་སྙིང་རྗེ་རེད། །རང་རྒྱལ་ཅན་དེ་སྡིག་པ་རེད། །སྦྱིན་སྟོང་ཅན་དེ་གཞན་ཕན་
632



གཡུ་འབྲུག་བདུད་ཀྱི་མགོ་བོ་བླངས།
རེད། །ཟ་འཕྲོག་ཅན་དེ་སྡིག་པ་རེད། །ཡར་འདྲེན་ཅན་དེ་རྩ་རླུང་རེད། །དེ་
ནས་ཉོན་དང་སེར་པོ་གཡབ། །བཤད་པའི་གཏམ་དེ་བདེན་ལུགས་ལ། །ཧོར་
སེར་རྒོད་པའི་རྟིང་མ་ལ། །གུར་དཀར་བཤས་ལ་ཕབ་རབས་ཡོད། །ཤན་པ་
རྒོད་པོའི་དཔའ་རྟགས་ལ། །ཁྱི་ཟུག་ངར་སྐད་སྒྲོག་རབས་ཡོད། །ཧོར་དམག་
མང་པོའི་བརྗིད་རྔམ་ལ། །ལོ་གསུམ་ཐང་སྟོང་སྒྱུར་རབས་ཡོད། །སྟོབས་ཆེན་
ངར་བའི་རྟིང་མ་ལ། །བྲག་ལ་སྤར་འཛིན་བྱས་རབས་ཡོད། །མཆོངས་ལྷ་དཔའ་
བའི་ང་རྒྱལ་དེ། །དོང་ལ་དཀའ་བ་སྤྱོད་རབས་ཡོད། །ལས་དེ་རྣམས་ཡིད་ལ་མི་
དྲན་པར། །གཏམ་སྟོང་པ་བྱང་ལ་ཅི་ལ་བཤད། །རྒོད་པོའི་དཔའ་དེ་ག་ནས་
ཉོས། །མང་པོའི་དཔུང་དེ་སུ་ནས་གཡར། །ལུས་གོ་ཁྲབ་འབྲལ་མེད་བྱས་ལེ་དེ། །
ཧོར་ཆོས་ཤོར་རི་ལ་བྲོས་དུས་རེད། །རྟ་འདོ་བ་སྒ་ནས་འབྲལ་མེད་དེ། །གླིང་
དཔའ་རྟུལ་གདོང་ནས་བྲོས་དུས་རེད། །ཁྱོད་བཤད་མཁན་ངོ་ཚ་མི་འདུག་ན། །
ང་ཉན་མཁན་མཆིན་པའི་སྟེང་ནས་ཁྲེལ། །རྗེ་མི་དབང་ཁྲི་བཙན་རྒྱལ་པོ་ཕྱིན། །
དམའ་ར་རྫི་ཁམས་པ་ཡན་ཆོད་དེ། །བྱུས་སྐྱ་མོའི་དོན་ལ་ཤི་ནུས་བྱེད། །ཤི་
ཟེར་བ་འགྲོ་བ་སྤྱི་ལ་སྲིད། །ཁྱོད་ཧོར་རུས་བྱས་པའི་སྐྱབས་ཞུས་དེ། །ངེད་བྱང་
གིས་མི་བྱེད་ཕོ་ལྷ་དཔང་། །དེ་རིང་ཉི་མའི་གདོང་གང་ལ། །ཡང་ན་གླིང་རུ་
ཟེར་བ་ཞིག །བྱང་ཡུལ་ཡུ་མེད་འགྲོ་ལེ་གཅིག །མིན་ན་བྱང་ཡུལ་ཟེར་བ་ཞིག །
རྒྱལ་པོའི་ཤ་ལན་འཕྲོད་ལེ་གཉིས། །མ་བྱས་བྱང་བློན་སྡོད་དོགས་མེད། །ད་
ནངས་རྟིང་མའི་བཞག་ས་ལ། །དཔའ་རྟུལ་མི་བཞིའི་མགོ་ལག་བླང་། །དམག་
མང་བཞི་བརྒྱ་ས་ལ་བརྡབས། །སྙིང་ཚིམ་པོ་ཨི་བྱུང་རིག་པ་སྐྱ། །ད་ལྟ་ཉི་མའི་
གདོང་གང་ལ། །སེར་པོ་སྐྱ་ཡིས་མགོ་བྱས་པའི། །གདོང་ལེན་དཔའ་བོ་བཅུ་
བཞི་དེ། །མི་གཅིག་བཞག་ན་དཔའ་བོ་མིན། །ཨི་ཟེར་ལྟོས་ལ་མི་ཟེར་ཉོན། །
633



གོ་ར་ཚྭ་རྫོང་།
བྱང་ཡུལ་རྒྱལ་པོའི་མཆོད་པའི་ལྷ། །བྱས་ཕམ་ཉེས་མེད་ཉོབ་བརྡུང་འདི། །
གཟིགས་ན་དཔའ་བོའི་དཔུང་རོགས་མཛོད། །
ཅེས་གླུ་མཇུག་རྫོགས་པ་དང་རལ་གྲི་ཕྱར་ནས་མཆོངས་ཚད་པའི་དུས་དེར།
རྔམ་ཆེན་ནས་ཞགས་པ་དེ་གློག་གི་རྣམ་པ་ལྟར་འཕངས་པས། བྱང་བློན་ཐོག་སྐུ་
ཡ་མེད་ཀྱི་སྐེ་ལ་ཐེབས་ནས་ཤུགས་དྲག་གིས་འཐེན་པས། ཁོས་ངར་ཆེན་གྱིས་གྲི་
ལན་གསུམ་བཏབ་ཀྱང་། ཐེའུ་རང་གི་འཕྲུལ་ཞགས་ཡིན་པས་མ་ཆོད། འགྲམ་
དེ་ནས་བློན་གཡུ་འབྲུག་གིས་མང་པོ་བཏབ་ཀྱང་མ་ཆོད། དེ་ནས་ཤུགས་ཆེན་
གྱིས་འཐེན་པས། ཁོ་ངར་ཆེན་གྱིས་འདོན་བཏབ་སྟེ་རེ་ཞིག་ཕར་འཐེན་ཚུར་
འཐེན་གྱིས་ཁྲིད་ཀྱང་མ་ཐུབ། ཤོར་ཡང་མ་ཤོར་བའི་སྐབས་དེར། བློན་གཡུ་
འབྲུག་དེ་ང་རྒྱལ་དྲག་པོ་ལང་ནས། དཔུང་པའི་ཤ་རྒོད་འཕག རྔུལ་ནག་
རླངས་པ་ཕྱུར། མིག་གློག་ལྟར་འཁྱུག་སྟེ། རལ་གྲི་ཤུབས་ལ་བཙུད། དཔུང་པ་
འཕུར་ནས་འདན་མའི་གདོང་བཀག་སྟེ་ངར་ཆེན་གྱིས་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ཐང་གསུམ་མ་བླངས་ན། །བདེ་མོའི་ངག་དེ་
ཁུག་ལེ་མིན། །ཐ་ལ་ཐ་གསུམ་མ་བླངས་ན། །འབྲས་བུས་གཏམ་དེ་ཡོང་ལེ་མིན། །
མཁྱེན་གཅིག་དགོངས་མཛོད་བྱང་གི་ལྷ། །མ་གཡེལ་མ་བཟུར་དགྲ་ལ་ཡ། །ས་
འདིའི་ས་ངོ་མ་ཤེས་ན། །ན་བ་ཁྲ་ལེབ་སྦས་པའི་ལུང་། །དེང་སང་མི་བདེ་དག་
འདྲེའི་གནས། །ང་འདྲ་མ་ཤེས་ཡོད་བསམ་མེད། །བྱང་ཡུལ་རྒྱལ་པོའི་བློན་པོ་
ཡིན། །གེ་སར་རྒྱལ་གྱི་གདོང་ལེན་ཡིན། །དཔའ་རྟུལ་བསད་པའི་གཤེད་མ་ཡིན།
གཡུ་འབྲུག་དགྲ་འདུལ་མིང་དུ་འབོད། །མ་ཡོ་མ་བཟུར་འདན་མ་བློན། །ཁ་
སང་ཁར་གྱི་དུས་ཚོད་ལ། །འགྲན་མེད་བྱང་གི་ནོར་བུ་དེ། །མ་དབང་གླིང་གིས་
ལག་ལ་ཤོར། །ལག་དམར་མ་ངན་ཇོ་རུ་བུ། །རི་ལ་ཡོད་ན་ཆ་ཞིག་གྱིས། །ཁྱིམ་
634



གཡུ་འབྲུག་བདུད་ཀྱི་མགོ་བོ་བླངས།
ལ་ཡོད་ལ་སྒོ་ལ་བུད། །རྒོད་པོ་སུ་རེད་དཔུང་པ་བསྡུར། །ངར་མ་སུ་རེད་
མཚོན་ལ་འགྲན། །ཁ་སང་བྱང་རྒྱལ་དབུ་ཉེས་བྱུང་། །གླིང་དཀར་རྒོད་ནས་མ་
ཡིན་པར། །མཆོད་གནས་དྲང་སྲོང་ཆེན་པོ་དེས། །བཅུ་གསུམ་མཚན་གསོལ་
རྒྱལ་སར་བསྐོས། །དགུང་ཚད་བཞི་བཅུ་ཞེ་དགུ་ཟིན། །དུས་ལ་བབ་ན་བྲག་
ཀྱང་ཉིལ། །ལས་ལ་བབ་ན་ལྷ་ཡང་གུམ། །བསྐལ་པའི་དུས་ཀྱང་འཕོ་འགྱུར་
འགྲོ། །མགོ་ནག་མི་ལ་སྨོས་ཅི་དགོས། །བཟའ་ཚོ་ཚོང་དུས་མགྲོན་བཞིན་འདུས།
དགྲ་འདྲེ་སྤྱང་ལུག་བཞིན་དུ་འཕྲད། །དེ་ལ་བློན་པོ་འགྱོད་རྒྱུ་ཆུང་། །ཁ་སང་
རྒྱལ་པོ་གླིང་ལ་ཤོར། །ད་ལྟ་འདན་མའི་མགོ་འཕྲུ་ལེན། །ཕྱི་དྲོ་ཇོ་རུ་ཞགས་
པས་འགུག །དགྲ་ལ་ཁེ་རེས་ཕམ་རེས་ཟེར། །ཚོང་ལ་ཡག་རེས་ཉེས་རེས་ཟེར། །
བྱུས་ལ་བཟུང་རེས་བཏང་རེས་ཟེར། །སྐྱིད་སྡུག་སྲིད་པའི་འཁོར་ལོ་ལ། །བཟང་
ངན་རྟག་བརྟན་ག་ལ་སྲིད། །བདེན་མིན་མིག་གིས་མཐོང་ནས་ཡོང་། །མདའ་
མཚོན་མི་འདྲེན་སྡར་མའི་ལུགས། །ལུས་ལས་བྱུང་བའི་དཔའ་བོའི་སྟོབས། །
རྒོད་རྟགས་ཅི་འདུག་མིག་གིས་ལྟོས། །དཔའ་རྒོད་དཔུང་པས་བསུ་མ་ཡོད། །
སྟོང་པའི་དབྱིངས་ནས་ལྟད་མོ་ལྟོས། །གོར་མོ་རྡོ་ལ་ཐོད་པ་གཏུག །ཕྱི་རུས་
པའི་ཀ་བ་དུམ་བུར་བཏང་། །ནང་ཤ་ཁྲག་རྐྱལ་པ་ཁྲག་གིས་བཀང་། །བར་མི་
དགེའི་རླུང་སེམས་བར་དོ་འགྲིམ། །ལས་ཨི་བདེན་ཁྲ་ཆུང་མིག་གིས་ལྟོས། །
གཏམ་གོ་ན་འདན་མའི་ཞེ་ལ་ཞོག །
ཅེས་གླུ་མཇུག་རྫོགས་པ་དང་མཉམ་དུ་གླག་པོ་གཟན་ལ་བཅུམ་པ་ལྟར་་་་་་
མཆོངས་བྱུང་བར། འདན་མས་གཞུ་རྒྱུད་ལ་མདའ་དྲངས་ཤིང་གླུ་ལེན་ཞིག་
རྒྱག་བསམ་ནས་ཡོད་ཀྱང་དལ་ཁོམ་མ་བྱུང་བར། མདའ་དེ་སྤྲིང་བས་ཁོའི་བྲང་
དཀྱིལ་ལ་ཐེབས་ཀྱང་འདུལ་སྐལ་མེད་པས་ཅི་ཡང་མ་ཐུབ། དེ་ནས་འདན་མས་
635



གོ་ར་ཚྭ་རྫོང་།
འཇང་པ་ཡུ་དམར་གྱི་གྲི་མགོ་ནས་བསྡུས་པ་དང༌། གྲི་ཤབ་ལོང་མ་བྱུང་བར་ཁོ་
རྩལ་མྱུར་ཆེ་སྟབས་ལག་གཡོན་པས་ཐོང་རྩ་ནས་བསྡུས་ཏེ། གཡས་པས་རྒྱབ་
དར་ལ་འཇུས་ཏེ་རྟ་དང་ཕྲལ་བ་ན། ཤན་པས་བསམ་པ་བློན་འདན་མ་འདི་
དཔའ་ངར་ཆེ་ཡང་སྟོབས་ཞན་པས། ད་ལམ་ལྷ་སྲས་ཀྱི་སྒར་ལ་དཔུང་རོགས་སུ་
རྒྱལ་པོས་བཏང་བ་ཡིན་པས། དེ་རིང་མཉམ་ཤི་མ་ནུས་ན་བུ་མིན་བསམ་ཞིང་
བློན་གཡུ་འབྲུག་གི་དཔུང་པ་ནས་ལག་གཡོན་པས་བསྡུས་ཏེ་གཡས་པས་དུག་་་་་་
རལ་ལན་གསུམ་བསྣུན་ཀྱང་མ་ཕིག དེ་ནས་ཁོས་ཤན་འདན་གཉིས་ལག་གཡས་
གཡོན་གྱིས་བསྡུས་ཏེ་ས་ལ་རྡེག་ལོང་མེད་པར་གཉིས་ཆ་རྟ་ལས་ཕྲལ་ཞིང་དྲ་མ་་་་
དྲུད་ཀྱིས་ཕར་ཙམ་ཤོར་བས། གླིང་པ་རྣམས་ནས་ངར་ཆེན་གྱིས་རང་སྲོག་ལྟོས་
མེད་ཀྱིས་རྗེས་བཞིན་རྒྱུག་ཅིང་གྲི་མདུང་ཁ་ཤས་བསྣུན་ཀྱང་མ་ཆོད་པར་དེ་མ་་་་
ཐག་མདོ་ཁམས་རྨ་གཉན་སྤོམ་ར་དེ། མི་སྔོན་ལ་ཐོད་ཅན། རྟ་དཀར་གཡུ་རྔོག་
ཅན་ལ་ཆིབས་ཤིང་གཟི་བརྗིད་དང་ལྡན་པ་ཞིག་ལ་སྤྲུལ་ཏེ། བློན་གཡུ་འབྲུག་གི་
དཔུང་པ་གཡོན་པ་ནས་བསྡུས་ཏེ་ཁྲབ་ཆེན་སྤར་འཛིང་བྱས་པ་དང་། ཤན་
འདན་གཉིས་ཀྱང་ངར་ཆེན་གྱིས་ཁོ་ལ་འཐམ་སྟེ། ཁོང་ལྷ་མི་གསུམ་ནས་ཇ་ཡུན་
ལྔ་ཙམ་འཇུ་རེས་འཐམ་རེས་བྱས་ཀྱང་། ཁོ་དབང་ཐང་མ་རྫོགས་པར་མ་ཐུབ། །
མ ཐར་ཐང་ཆད་དེ་སོ་སོར་བྱས་ནས་བློན་གཡུ་འབྲུག་ཀྱང་སྒར་མཐར་བུད།
རྔམ་ཆེན་དང་ཐོག་སྐྱ་ཡ་མེད་གཉིས་ཕར་འཐེན་ཚུར་འཐེན་བྱེད་བཞིན་ཡོད་་་་་་
པར། ཐང་དཀར་རྩེ་རྒོད། གནམ་ལྷ། ཐང་པའི་ཨ་ནུ་ཁྲི་ཐུབ། བྱེ་རུའི་བཀའ་
བློན་ཆོས་འགྲུབ། ཨ་གྲག་ཉི་མ་གྲགས་པ་རྣམས་ནས་ཉེ་བཅར་བྱས་སྐབས། །
ཁོས་གྲི་བཏབ་པས། ཐང་པའི་ཨ་ནུ་ལ་གྲི་རྨས་ཆེ་ཙམ་བྱུང་བ་དང་། དཔའ་
རྟུལ་སྟོབས་ཆེ་བ་རྣམས་ནས་རྡོ་དང་དབྱུག་པས་བརྡུང་སྟེ་ཡུད་ཅིག་ཤི་བ་ལྟར་་་་་
636



གཡུ་འབྲུག་བདུད་ཀྱི་མགོ་བོ་བླངས།
་
སོང་བ་ན། ཞགས་པས་གྲུ་གུ་ལྟར་བཀྱིགས་ནས་སྒར་ལ་ཁྲིད་ཅིང་དོང་དུ་སྦས། །
འདན་མས་མདའ་ཞིག་འཕངས་པ་འབུམ་དཔོན་དཔའ་ངར་གྱི་སྙིང་ཁར་ཐེབས་
ཏེ་བསད་ནས་མགོ་འཕྲུ་བླངས། ཤན་པས་ཞགས་པ་བཏབ་པས། སྟག་རི་ཁྱུང་
ཕྲུག་རྩེ་རྒྱལ་གྱི་དཔུང་པར་ལྕགས་ཀྱུ་ཐེབས་ཤིང་འཐེན་པས་རྟ་ལས་ཕྲལ། བྱང་
བློན་གཡུ་འབྲུག་ནས་མདའ་གཉིས་བསྟུད་དེ་འཕངས་བྱུང་བ། གཅིག་རྨ་རྒྱལ་
སྤྲུལ་པས་བར་སྣང་ནས་སྟོབས་ཀྱིས་བླངས་པས་གནོད་ཚེར་མ་བྱུང༌། གཅིག་
འདན་མའི་ཐད་དུ་བྱུང་བ། ཤན་པས་ཕུབ་བསྟན་པས་དེ་སྟེང་ཐེབས་ཤིང་མིང་
མེད་ཀྱིས་གཏོར་ནས་ཐལ་གྱིས། འདན་མས་གཡོན་ལ་འགྱུར་ཙམ་བྱས་པས།
དཔུང་ཟུར་ནས་རླུང་བུད་པ་ལྟར་བྱུང་བུ་ཁྲ་ཐ་རེ་ཁ་ཤས་གཏོར་ནས། དཔུང་
དཀྱིལ་དུ་ཐེབས་པས་འདན་ཧོར་དམག་བཅུ་སྐོར་གསུམ་ཙམ་བཅོམ་སྟེ་ཕ་བོང་་་
ནག་པོ་སྦྲ་ཙམ་ཞིག་ལ་ཐེབས་པས་ཆགས་ཕྱེ་ཐར་རེ་གཏོར། དེ་ནས་ཁོ་བློ་ཁ་ལྷ་
ཡིས་བསྒྱུར་ཏེ། དཔའ་རྟུལ་འདི་རྣམས་ལན་མེད་ཅིག་མི་འདུག་ཀྱང་། རྟ་མི་
དཀར་པོ་འདི་སྤྲུལ་པའམ་མིག་འཕྲུལ་གང་ཡིན་ལན་མེད་ཅིག་རེད། དམག་
མང་བསད་ཀྱང་སྡིག་པ་ཆེ་བ་ལས་མི་འདུག་ལན་ཅིག་ཕོ་བྲང་ལ་འགྲོ་ནས་གང་་་
བབས་ཞིག་ལྟ་མཐར། ཤི་གསོན་ཐག་ཆོད་པ་ཞིག་བྱ་བ་དགའ་བསམ་སྟེ། རྟ་ཁ་
བསྒྱུར་ཞིང་མྱུར་བའི་ཤུགས་ཀྱིས་མདའ་འཕང་བ་ལྟར་ཕོ་བྲང་ལ་ལོག ཉི་མ་དེ་
ཡི་ཕྱི་ཉིན་གཡུ་འབྲུག་གིས་ཕོ་བྲང་ཤར་ཕྱོགས་གོ་མཛོད་ཀླུ་གཏེར་ཕྱུག་མོ་ལ་སོང་
སྟེ། གྲུ་གུ་རྒྱལ་པོས་སྤྲད་པའི་གོ་ལག་འཕྲུལ་ཆས་རྣམས་དགོས་མཁོ་ཁ་ཤས་མ་
གཏོགས། ཆུ་བོ་ཡེ་ལ་ཁམ་པའི་ནང་དུ་བཏབ། གཞན་རྒྱུ་དངོས་རྣམས་ལྕམ་
སྲིང་བློན་འཁོར་རྣམས་བཞུགས་བདེའི་ཆེད་དུ་སྔར་བཞིན་བཞག་སྟེ། འདུ་རར་
ཕྱིན་ནས་ཇ་ཆང་ཞིམ་མངར་གྱི་ལོངས་སྤྱོད་དུ་མ་གཏམས་ཤིང་། དུ་བ་ར་ཚག་
637



གོ་ར་ཚྭ་རྫོང་།
གསུམ་སྦྲེལ་འཐེན་ནས་བསམ་བློ་ཡང་ཡང་བཏང་བས། རྒྱལ་བློན་ནམ་མཁའི་
ཉི་ཟླ་ལྟ་བུ་དེ་སྒྲ་གཅན་གྱི་དུད་པ་ཐེབས། རང་ཡང་མགོ་སྒུས་ན་རང་སྲོག་ཐར་
པའི་ཐབས་ཡོད་ཀྱང་། རྒྱལ་བློན་གྲོས་དོན་ལྟར་མི་འཐད། རྫོང་བཟུང་ཡང་ལོ་
ཟླ་ཁ་ཤས་ལས་དགྲ་ངོ་མི་ལོན་མཁར་དུ་བསྡད་ཀྱང་སྐྱོ་བ་སྐྱེ་རོགས་དང༌། ལྕམ་
སྲིང་འབངས་འཁོར་རྣམས་སྡོད་ཟོས་མི་བདེ་བ་ལས་མི་འདུག གཞན་ཡུལ་ལ་
བྲོས་ཀྱང་ཐར་པ་ཞིག་ཡོང་བ་ཁག་ཐེག་ཀྱང་། ནམ་ཕུག་ཤི་མི་དགོས་པའི་བྲོས་
ཁུང་མེད། འཕྲལ་དུ་མི་ཁ་ཁུར་བའི་གཞི་ལས་མི་འདུག དེ་བས་རང་གཞན་ཤི་
ནུས་རྣམས་ཐག་ཆོད་པ་བྱེད་ནས། འཕྲོས་འབངས་མི་རྣམས་བདེ་བའི་གནས་
མལ་གང་ལེགས་ཡོང་བས། དེ་ལུགས་བློ་ཐག་ཆོད་པ་ཞིག་བྱས་ན་དགའ་བསམ་
སྟེ། ར་ཚག་སོགས་ལྷམ་ལ་གདབ་སྟེ་ཉམས་སྣང་མེད་པར་ལྕམ་སྲིང་རྣམས་ལ་
ཡང་ཡང་བལྟས་ཏེ། ད་འོ་ན་ལྷ་མོ་ཆོས་སྒྲོན་དང་། ལྕམ་ཆུང་བདེ་དགའ་
དཔལ་སྒྲོན་གཉིས། བློན་འཁོར་དཔུང་བཅས་སྙན་གསོན་དང་ འདི་མུས་
བཞུགས་པས་ཅི་ལ་ཕན། ཡང་དག་གླུ་ལ་ཚུར་གསོན་དང༌། དྲང་པོའི་ཞུ་བ་
འདི་འདྲ་ཡོད། ཅེས་གླུ་འདི་བྱང་གླུ་ཅོ་ག་དྲུག་འགྱུར་རིང་མོ་ལ་དྲངས་པ་འདི་
ལྟར་རོ། །
ཨོཾ་མ་ཎི་པདྨེ་ཧཱུཾ། ཀླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །གླུ་
མཆོད་གཅིག་བསྟོད་གཉིས་བྱང་གི་ལྷ། །རང་ཅི་བསྐོས་ལས་ལ་སྡོངས་གྲོགས་
དང་། །ཚེ་འདི་དང་ཕྱི་མ་བར་དོ་གསུམ། །འབྲལ་མེད་ལུས་དང་གྲིབ་བཞིན་
ཆས། །འཇིགས་པའི་འཕྲང་ལས་རྣམ་པར་སྒྲོལ། །ས་འདི་བྱང་ཡུལ་སྐྱིད་པའི་
གནས། །རྒྱལ་པོའི་ཕོ་བྲང་ཚོམས་ཆེན་ལ། །འདུ་ར་ཉི་མའི་གླིང་བཞི་ཟེར། །
རྒྱལ་བློན་འདུ་བའི་སྐྱིད་ར་རེད། །དེང་སང་སྟོང་པའི་གཟུགས་ཁང་རེད། །སྐྱིད་
638



གཡུ་འབྲུག་བདུད་ཀྱི་མགོ་བོ་བླངས།
རེས་སྡུག་རེས་སྔ་མའི་ལས། །ཁེ་རེས་ཕམ་རེས་དཔའ་བོའི་ལུགས། །ཆགས་རེས་
ཞིག་རེས་འཁོར་བའི་ལས། །སྐྱེ་རིས་ཤི་རེས་རིགས་དྲུག་གནས། །མི་འགྱོད་མི་
འཇིགས་ཀུན་གྱི་ཐོག །ང་འདྲ་ང་ངོ་མ་ཤེས་ན། །ཕོ་བྲང་གཡུ་འབྲུག་འགྱིང་
རྫོང་ནས། །བཀའ་བློན་གཡུ་འབྲུག་དགྲ་འདུལ་ཟེར། །དགྲ་ལ་ཁ་ཕོ་བསྡམས་མི་
དང་། །གཉེན་ལ་དར་དཀར་ཕྱར་མི་ཡིན། །རྒྱལ་པོའི་བཀའ་ཡི་བྱེད་པོ་ཡིན། །
འབངས་མིའི་སྐྱིད་སྡུག་རེ་ལྟོས་ཡིན། །བྱང་གླིང་འཁྲུགས་ནས་ལོ་ངོ་གསུམ། །
གཡུལ་འཁྲུག་མ་བྱས་བསམ་པ་མེད། །མ་བསད་སྙིང་རྗེ་བྱས་ལེ་མིན། །མ་ཐུབ་
ཤོར་བ་ཀུན་གསལ་རེད། །བྱང་རྒྱལ་འགྲན་མེད་ཁྲི་བཙན་རྒྱལ། །དགོངས་
བཞེད་རྫོགས་ནས་དབང་ཐང་རྫོགས། །ཕོ་ལ་རྒོད་ཞན་མ་རེད་དེ། །བདེ་
གཤེགས་གོང་མའི་སྨོན་ལམ་དང༌། །སྔར་བསད་འབྲས་བུ་རྣམ་སྨིན་ལ། །བསྐོས་
པ་ལས་ཀྱིས་དེད་ལེ་རེད། །དེ་ལ་འགྱོད་པ་ལར་ནས་མེད། །སྐྱེས་ནས་ཤི་བའི་
ཆོས་ཅན་དང༌། །གྲུབ་ནས་འཇིགས་པའི་ཆོས་ཉིད་དང་། །བཏབ་ནས་འབྲས་
བུ་འབྱུང་འགྱུར་བཅས། །སྲིད་པ་ལས་ཀྱི་བསྐོས་ཐང་རེད། །སྲིད་གསུམ་འགྱུར་
བའི་ངང་ཚུལ་ལ། །བྱང་གླིང་ཙམ་ལ་ཨ་དགོས་ཆུང་། །ཡང་དག་དོན་གྱི་རྡོ་ག་
ལ། །ང་འདྲ་བྱང་བློན་གཡུ་འབྲུག་བུ། །འཐབ་ཀྱང་དགྲ་གདོང་ཕེར་ཙམ་ཡིན། །
མི་བསད་དམྱལ་བའི་གཞི་མ་རེད། །བྲོས་ཀྱང་གཞན་ཡུལ་ཐོན་ཙམ་ཡིན། །མི་
བྲོས་མི་ལ་རེ་དོ་བྲལ། །སྒུར་ཡང་དཔའ་གྲལ་ཐོན་ཙམ་ཡིན། །མི་སྒུར་རྒྱལ་བློན་
སྔར་གྲོས་ཡིན། །དེ་ནས་འཁོར་ལྕམ་ཆོས་སྒྲོན་དང་། །བློན་འབངས་འཁོར་
བཅས་གང་ཡོད་རྣམས། །སྔར་ལྟར་ཕོ་བྲང་བཅུད་ལ་བཞུགས། །ནམ་ཕུགས་
གླིང་གི་བཀའ་དང་བསྟུན། །དགེ་བའི་བྱ་བ་གང་འགྲུབ་མཛོད། །གླིང་དཀར་
དབང་ལ་སྒྱུར་བའི་དུས། །སྡུག་བསྔལ་མ་མཛད་རང་སྡུག་ཡིན། །མི་ཡུལ་རང་
639



གོ་ར་ཚྭ་རྫོང་།
ཏོ
ཡུལ་བརྗེ་བའི་དུས། །སྐྱོ་ཡང་མགོ་འཕང་མ་དམའ་དགོས། །སྐྱིད་ཀྱང་རང་ཡུལ་
མ་བརྗེད་ཅིག །བྱང་ཡུལ་རེ་བའི་འདོད་དོན་དང་། །རྒྱལ་པོའི་བཀའ་དྲིན་མ་
བརྗེད་དགོས། །མི་སྡོད་གཡུ་འབྲུག་གླིང་ལ་ཆས། །བབ་པའི་རྟིང་མ་བློ་དང་
བསྟུན། །ཤི་ཡང་འགྱོད་པ་ང་ལ་མེད། སྒྱུ་ལུས་རྡུལ་བཅས་ཕུང་པོ་འདི། །
བཞག་ནས་འགྲོ་བ་མ་གཏོགས་པ། །གྲུབ་པ་ཐོབ་ཀྱང་བཟོ་ཐབས་བྲལ། །ཡོན་
ཏན་མཁས་པའི་སློབ་དཔོན་དང་། །འཁོར་ལོས་བསྒྱུར་བའི་རྒྱལ་པོ་གཉིས། །
གཞན་ཡུལ་འཇོམས་པའི་དམག་དཔོན་དང་། །རྒྱལ་ཁམས་བསྐོར་བའི་སྤྲང་པོ་
ཡན། །སྐྱེས་ནས་ཤི་བའི་རྒྱུ་རྐྱེན་ལས། །ཐབས་ཀྱིས་ཐར་པ་ངས་མ་མཐོང་། །
དགྲ་འདུལ་གཉེན་སྐྱོང་འཁོར་བའི་ལས། །བ སོག་འཇོག་སེར་སྣ་སྣང་བའི་
དབང༌། །མི་རྟག་ཞིག་རལ་རྡོ་རྗེའི་བྲག །ན་བ་ཤི་བ་ཤ་ཁྲག་ཁམས། །དེ་ལ་
ཐབས་ཚུལ་སྨོན་པའི་རྩེར། །མ་སང་གེ་སར་དཔལ་རྟུལ་དཔུང་། །འགྲན་དཀའ་
གོང་མ་ལྷ་ཡི་དཔུང༌། །འོན་ཀྱང་བྱང་ཡུལ་རྒྱལ་བློན་རྣམས། །གཅིག་རྗེས་
གཉིས་མཐུད་བློ་ཕྱོགས་མཐུན། །བསད་ཀྱང་སྔོན་གྱི་ལས་བསྐོས་རེད། །འདྲེན་
ཀྱང་སྔོན་གྱི་སྨོན་ལམ་རེད། །སུ་ཡིན་ཐག་དེ་ད་རེས་གཅོད། །གཞན་ཡང་བྱང་
བློན་སྟག་རི་དཔུང་། །འཐབ་བསམ་དཔའ་བོའི་ལས་ལ་སྤྱོད། །བཞུགས་བསམ་
བློན་རྒན་བློ་དང་བསྟུན། །བྱེས་འགྲོ་གཞི་སྡོད་སོ་སོའི་ལམ། །འགྲོ་བདེ་བཞུགས་
སྐྱིད་ཐུགས་དང་བསྟུན། །བསམ་མང་བྱ་བ་འགྲུབ་མི་སྲིད། །སྡུག་པོ་མི་ཡོང་ཕྱི་
མ་མཇལ། །ཚོམ་བུ་གཅིག་ཏུ་སྨོན་ལམ་འདེབས། །འདིར་ཚོགས་ཐུགས་ལ་དེ་
ལྟར་ཞོག །།
ཅེས་གླུ་དེ་ལྟར་བླངས་ཤིང་། སྲ་བའི་གོ་གྱོན། རྣོ་བའི་མཚོན་ཐོགས།
མགྱོགས་པའི་རྟ་ལ་ཞོན་ཅིང༌། ཆས་པ་དང་མཉམ་དུ་སྟག་རི་མི་བདུན་ཁས་
640



གཡུ་འབྲུག་བདུད་ཀྱི་མགོ་བོ་བླངས། །
ལེན་རྟ་དམག་དགུ་བརྒྱ་བཅས་མགྱོགས་པའི་ཤུགས་ཀྱིས་རས་ཚར་རླུང་གིས་་་་་
གཅོད་པ་ལྟར་དཀྱིལ་ཤོད་ན་དམར་དགུ་སྦྲེལ་གླིང་རྒྱལ་པོ་ཞུགས་པའི་དམག་་་་
སྒར་ལ་གདོང་གཏད་དེ། སྤྲིན་ནག་ཆས་པ་ལྟར་ཤར་རྒྱག་གིས་ཤར་སྒར་གྱི་ཐད་
དུ་གཟས་ནས་བྱུང་བས། འདན་མ། ཆོས་འགྲུབ། འཇང་སྲས། འབྲུ་མི་
དཀར། སྒ་སྡེ། ལྷ་རྒོད་བཅས་དཔའ་རྟུལ་རྒོད་ཧྲག་རྣམས་ནས་གདོང་བཀག་
པས། སྟག་རི་བ་བློ་ལྡན་ཤེས་རབ་དེ་འདོ་བ་གློག་རྟ་བྱ་དམར་ལྡིང་ཤེས་ཀྱི་གོང་
དུ་བུད་དེ། དམར་ནག་གཤིན་རྗེའི་ཞལ་རས་ལ། རྔམ་ཞིང་ཁྲོས་པའི་ཟི་ར་
ཚུབས་སེ། རལ་གྲི་དམར་པོ་ལང་ཆོད་དེ་ཤུབས་ནས་ཕྱུང་ཞིང་རྟ་ཁ་བགག
ཡོབ་ཆེན་མནན་ཏེ་དཔའ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །གླུ་
མཁྱེན་གཅིག་དགོངས་མཛོད་བྱང་གི་ལྷ། །མཁྱེན་གཅིག་དགོངས་ལ་དགྲ་སྲོག་
ཆོད། །ས་འདིའི་ས་ངོ་མ་ཤེས་ན། །དཀྱིལ་ཤོད་ན་དམར་གཞུང་དྲུག་ཟེར། །
བྱང་ཡུལ་རྒྱལ་པོའི་ཤར་ཕྱོགས་རེད། །སྦས་ཡུལ་པདྨའི་གཡང་ར་རེད། །ཁྱོད་མ་
ངན་ཀླུ་སྒར་ཅི་ལ་རྒྱབ། །ཧམ་ཆེན་དཔུང་པ་ག་ནས་ངོམ། །གླིང་དཀར་སྟོད་ལ་
མི་འདུག་པར། །བྱང་ཡུལ་འགྲིམ་པ་བྱུར་གྱིས་དེད། །དགྲ་ལ་ལག་གཡུག་ཤ་རེ་
ཚ། །གྱོད་ལ་སྒོ་སྐྱེལ་ཡི་རེ་མུག །སྟག་རོང་ཁྲོ་ལུ་ཝ་མོའི་བུ། །ཡུལ་བ ཤིག་རྐུན་
མ་བྱས་པ་ཆེ། །ས་བ ཤིག་བྱི་བ་ཉུག་རྒྱུ་མང་། །ཕྱུགས་བ ཤིག་སྤྱང་ཐང་རྔ་མ་
སྦོམ། །སྡེ་བཤིག་ཁྲམ་པ་སྣང་བ་མཐོ། །ཁྲིམས་མེད་དཔོན་པོ་རྐུན་པོའི་མགོན། །
མ་ངན་གླིང་གི་ཇོ་རུ་དང༌། །དཔའ་རྟུལ་དཔུང་མང་རྒྱལ་དགུའི་དམག །མ་
བྱས་བྱས་པ་འདི་འདྲའི་ལས། །བྱང་རྒྱལ་གསེར་གྱི་ཉི་མ་དེ། །སྒྲ་གཅན་ཇོ་རུའི་
གྲིབ་མས་བསྒྲིབས། །སྟག་རི་ངང་སེར་ཟླ་བ་དེ། །ལྷོ་སྤྲིན་མཐུག་པོས་བཙོན་དུ་
641



རྒོ་ར་ཚྭ་རྫོང་།
བཟུང་། །དམག་མང་སྐར་ཚོགས་ཁྲ་མོ་དེ། །སྐྱ་རེངས་འོད་ཀྱི་ཟིལ་མདངས་
འཕྲོག །མི་སྡེ་ལོ་ཡག་སྙེ་མ་དེ། །གནམ་ལྕགས་སེར་བས་ཐང་ལ་བསྙིལ། །
ཕྱུགས་ལུག་སྤང་དཀར་མེ་ཏོག་དེ། །བྱང་རླུང་སྐྱ་མོས་ཡུ་མེད་བྱས། །དེ་ལན་མ་
སྤྲད་དཔའ་བོ་མིན། །ང་འདྲ་བློ་ལྡན་ཤེས་རབ་བློན། །དེ་སྔ་ཉི་མའི་ཡན་ཆོད་
ལ། །བྱང་རྒྱལ་དགོངས་པ་བཞུགས་པའི་དུས། །བཅུ་གསུམ་ལོན་ནས་ཤེས་རིག་
རྫོགས། །ཤེས་རིག་གཏམ་བརྗོད་རང་དབང་ཐོབ། །བཅུ་བཞི་དཔའ་རྩལ་ཚད་
ལས་འདས། །བྱེ་རིའི་རྒྱལ་ལ་དམག་སྣ་དྲངས། །བྱེར་བློན་ཁྱུང་ལྷ་རྒོད་པོ་
གཙོས། །བྱེར་བློན་ལྔ་དང་སྟོང་དམག་གཉིས། །རྒོད་པོའི་སྟོབས་ཀྱིས་ཁ་ལོ་སྒྱུར།
རྒྱལ་ཁ་བྱང་གིས་ཐོབ་ལེ་ཡིན། །བཅུ་དྲུག་ལོ་ལ་སྒང་བྱང་འཁྲུགས། །ལོ་གཉིས་
ལག་དམར་ཁྲག་ལ་བསྒྲེས། །ཨ་གྲག་དཔོན་གྱི་བློན་པོ་ལ། །ངོམ་གྱི་དཔའ་
འབར་སྟོབས་ཆེན་དང༌། །ཆུང་ལྷ་ཡ་མེད་རྒོད་པོ་གཉིས། །དམར་བསད་མགོ་
འཕྲུ་ཨ་ཕོས་བླངས། །ཐ་མ་ང་ལ་གྲོས་གཞི་བརྩམ། །སྒང་བྱང་གཉིས་ལ་འདུན་
མ་བྱས། །ཡིན་ན་དཔའ་བོ་དེ་འདྲ་ཡིན། །བློ་ལ་ནམ་མཁའི་སྒོ་འབྱེད་ཡིན། །
དཔའ་ལ་རྒྱ་སྟག་ངར་མ་ཡིན། །དེ་ལན་མ་འཕྲོད་རོ་དང་འདྲ། །མ་ཟད་འདྲ་
མ་འདི་འདྲ་ཡོད། །དམ་ཆོས་ཐོབ་ཅིང་བྲག་ལ་སྒོམ། །རྒྱུ་ལ་མ་ཆགས་ཆོས་པའི་
རྟགས། །ཕ་རོལ་བཏུལ་ཞིང་གྲགས་པ་ཐོབ། །ཤི་ལ་མི་འཚེར་དཔའ་བོའི་རབ། །
མཁས་ཤིང་དྲང་ལ་ཕྱོགས་རིས་བྲལ། །གཞན་ཁར་མི་ཉན་གཙོ་བོའི་རབ། །ཟེར་
བ་བོད་ལ་མི་དར་རམ། །གླིང་དཀར་ཁྲེལ་མེད་ཁྲམ་པའི་བུ། །གནའ་མིའི
འདྲེན་སྟོན་མེད་པའི་བླ་མ་དེ། །དོན་དམ་མི་རྟོགས་ཚོང་ལ་སྦྱང་། །གཞན་ཕན་
མི་ཡོང་ངན་འགྲོར་ལྟུང་། །བཀའ་ཁྲིམས་མི་དྲང་དཔོན་པོ་དེ། །ཁྲིམས་སྲོལ་མི་
འཛིན་ཕྱོགས་རིས་སྲུང་། །ཡུལ་གཉིས་མི་བདེ་འཁྲུག་རྩོད་ལྡང་། །ཤེས་རིག་
LL
642



གཡུ་འབྲུག་བདུད་ཀྱི་མགོ་བོ་བླངས།
མེད་པའི་སྨན་ཆུང་དེ། །རང་དོན་མི་ལྟ་གཞན་ངོ་སྲུང་། །མཐུན་གསུམ་དཀྲུག་
པའི་གཞི་མ་བྱེད། །དེ་སྔ་ཉི་མ་ཕན་ཆོད་ལ། །རྒྱལ་ཕྲན་བཅོམ་པའི་ཧམ་ཚོད་
གཅིག །མི་རྒྱུ་འཕྲོག་པའི་ངན་ལོབ་གཉིས། །ལམ་འགྲིམ་བརྡུང་བའི་ཕོ་ཚོད་
གསུམ། །ང་ལ་མི་འགྲོ་ད་ལྟ་གསལ། །གེ་སར་བྲག་དཀར་རྩེ་རྒྱལ་ལ། །གནམ་
ལྕགས་ཐོག་དམར་ད་རེས་ཡོད། །དཔའ་རྟུལ་རྒྱ་སྟག་དམར་པོ་ལ། །ས་མདའ་
འགུག་མོ་ད་རེས་ཡོད། །གླིང་དམག་རྒྱ་ཞིང་ཕྱུག་མོ་ལ། །རྒྱ་ཟོར་འགུག་མོ་ད་
རེས་ཡོད། །བྱང་རྒྱལ་འགྲན་མེད་མན་ཆོད་དང༌། །ཨ་སྡུག་གཡོག་པོ་ཡན་ཆོད་
དེ། །མི་ཕོ་བྱུས་ཤི་བསམ་པ་རྫོགས། །འབྲོང་ནག་ཤ་ཟན་མན་ཆོད་ནས། །གྱི་
ལིང་མགོ་ནག་ཡན་ཆོད་དེ། །རྟ་ཕོ་རྒྱུག་ཤི་བློ་རེ་བདེ། །དེ་རིང་ཉི་མའི་གདོང་
གང་ལ། །གཡས་རུ་གཡུ་འབྲུག་བློན་གྱིས་བཟུང་། །གཡོན་རུ་བློ་ལྡན་ང་ཡིས་
བཟུང་། །ཡར་ཕུབ་གུར་ལ་སུམ་ཆག་བྱེད། །ངར་རྒོད་དཔའ་རྟུལ་ཕྱེད་བསྒྲིལ་
བཏང་། །ང་མགྱོགས་འདོ་བ་ནོམ་ལ་གཅོད། །མ་བྱས་དཔའ་བོ་མིན་རྟགས་
གྱིས། །དེ་ནས་མ་ངན་ཇོ་རུ་བུ། །སྒར་ལ་ཡོད་ན་གདོང་ལ་ཤོག །མི་ཁྱོད་
འདྲའི་ལོ་རྒྱུས་ཀུན་གྱིས་ཤེས། །འགྲོ་དོན་ཟེར་བའི་གཞན་གནོད་མཁན། །
གདམས་ངག་བཤད་པའི་རེ་དོགས་ཅན། །བདེ་དོན་བསྒྲུབ་པའི་འཁྲུག་སློང་
མཁན། །གྲུབ་པ་ཐོབ་པའི་བསོག་འཇོག་མཁན། །མི་རྟག་བཤད་པའི་འདོད་
རྔམ་ཅན། །གཞན་ཕན་ཟེར་བའི་སྲོག་གཅོད་མཁན། །མཁས་གྲུབ་བཤད་པའི་
ཕྱོགས་རིས་ཅན། །དམ་ལྡན་བཤད་པའི་ལོག་གཡེམ་ཅན། །ཉམ་ཆུང་སྐྱོང་བའི་
བཙན་དབང་ཅན། །རྨ་བྱའི་ལུས་ཀྱི་སྒྲོ་མདངས་དེ། །ཧ་ལ་ཟོས་པའི་འབྲས་བུ་
རེད། །བཙུན་པའི་ལུས་ཀྱི་དམར་སེར་དེ། །འདི་ཕྱི་བརྗེས་པའི་དཀོར་ཟས་རེད། །
རྒྱལ་པོའི་ཆེ་བའི་ཞྭ་ཏོག་དེ། །ལྐོག་ཟས་ཟོས་པའི་རང་ཐོབ་རེད། །ཚེ་གཅིག་
643



གོ་ར་ཚྭ་རྫོང་།
བསག་པའི་དགྲ་བོས་མཐའ། །ད་རེས་མདུན་དུ་སླེབས་ནས་ཡོང་། །ལེ་ལན་རྔ་
དང་རྔ་ལྕག་ཡོད། །སྐྱེ་ལན་བྲག་དང་ཤུག་པ་ཟེར། །ལ་མཐུར་གལ་ཏ་མགོ་སྦྲེལ་
ཟེར། །མ་གབ་ལ་མོ་གདོང་ལ་ཤོག །བྱང་གླིང་རྟིང་མའི་སྟོང་ཐག་གཅོད། །
ཤུལ་ལུས་སྟག་རི་དཔུང་དང་བཅས། །གསོན་ན་མི་དགའ་ཤི་ན་སྐྱིད། །ཤ་ཚ་
སྙིང་རྗེ་གླིང་གི་དཔུང༌། །ལམ་སོ་མ་བཀག་སྡིག་པའི་གཞི། །དཔའ་བོ་གདོང་
ཐུག་རྙིང་མ་ལེན། །
ཅེས་གླུ་དེ་ལྟར་བླངས་ཤིང་བསམ་པ། ད་ལན་གདོང་ལ་དཔའ་རྟུལ་རེད་
བསམ་པ་ཞིག་ཨི་ཡོང་ལྟ། དེ་བྱུང་ན་རྟིང་མ་དྲག་པ་ཞིག་ལེན། མ་བྱུང་ན་
དམག་མང་ཉོབ་བརྡུང་བྱས་ན་འདི་ཕྱི་གཉིས་མེད་ལ། དེ་བས་ཕ་ཀི་གུར་སྔོན་
པོ་གསེར་འཕྲུ་ཡོད་པ་འདི་ལ་གདོང་གཏད་ནས་རེད་བསམ་པའི་རྟིང་མ་ཞིག་་་་་
ལེན་བསམས་ཏེ་རྟ་ཁ་ཅུང་འཐེན་པ་དང་མཉམ་དུ། རྟ་མི་སྔོན་པོ་ཞིག་དང་
དམར་པོ་གཉིས་མགྱོགས་པའི་ཤུགས་ཀྱིས་བྱང་རླུང་འུར་བ་བཞིན་གདོང་དུ་བྱུང་
སྟེ། རྟ་མི་སྔོན་པོ་དེ་སྔོན་དུ་རྒྱང་ངེར་བུད་ཞིང་མདའ་འདོན་གཞུ་འདོན་བྱས་
ཏེ། ཡ་ཉོན་དང་མི་དམར་རྟ་དམར་གཡབ། སྒར་ཆེན་དཔུང་གི་གཡས་ཟུར་
ནས། ཧམ་ཆེན་གླུ་ལེན་ཀྱུ་རུ་རུ། རྟ་དམར་བང་འགྲོས་ཤ་ར་ར། དམག་
དཔུང་ཆེན་གཡུལ་གྱི་ཁ་བར་ནས། དཔའ་རྟིང་མ་ལེན་པ་ཁག་པོ་ཡོད། ཡིད་
དལ་བར་ང་ཡིས་གླུ་ལ་ཉོན། ཟེར་ཏེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བླ་མ་ཡི་དམ་མཁའ་འགྲོ་གསུམ། །བཀའ་གསོལ་སྙིང་གི་དཀྱིལ་ནས་
འདེབས། །འབྲལ་བ་མེད་པར་བྱིན་གྱིས་རློབས། །མ་དག་རིགས་དྲུག་སེམས་
ཅན་ཀུན། །དག་པ་རྒྱལ་བའི་ཞིང་ལ་དྲོངས། །ས་འདི་ས་ངོ་མ་ཤེས་ན། །
644



གཡུ་འབྲུག་བདུད་ཀྱི་མགོ་བོ་བླངས།
དཀྱིལ་ཤོད་ན་དམར་དགུ་སྦྲེལ་ཟེར། །འབྲས་མོ་ལྗོངས་ཀྱི་ཤར་ཕྱོགས་རེད། །
སྔར་དུས་མིག་གིས་མ་མཐོང་ཡང་། །དེང་སང་རྐང་པས་འདོར་ལམ་རེད། །
བྱང་བློན་བསད་པའི་བཤས་ར་རེད། །ང་འདྲ་ང་ངོ་མ་ཤེས་ན། །འདན་ཡུལ་
གཡུ་ཡི་ལྷ་ཁང་ནས། །ཤུག་རི་ལྷ་མཁར་རིང་མོ་ནས། །ཕ་བྱང་རྗེ་འཕྲུ་དམར་
གདུང་རྒྱུད་ལ །ཁྲི་གཅེས་འདན་མ་བསམ་འགྲུབ་ཟེར། །ཐོག་རྒྱལ་དཔོན་དང་
ཕ་རུས་མཐུན། །གེ་སར་རྒྱལ་པོའི་མདུན་བློན་ཡིན། །དགྲ་ཕ་རོལ་འདུལ་བའི་
དཔའ་བོ་ཡིན། །དམའ་ཉམ་ཆུང་སྐྱོང་བའི་ཕ་མ་ཡིན། །བདུད་དམ་སྲི་འདུལ་
བའི་སྟོབས་ལྡན་ཡིན། །དེ་ནས་བྱང་བློན་ཧམ་པ་ཅན། །བློ་ལྡན་ཤེས་རབ་ཡིན་
པས་ཟེར། །བྱང་གླིང་འཁྲུག་ནས་ལོ་ངོ་གསུམ། །ཁྱོད་འདྲ་ཟེར་བ་གོ་མ་མྱོང་། །
གནམ་ནས་བབས་སམ་ས་ནས་རྡོལ། །ཧམ་པ་མ་ཆེ་རང་ཚོད་ཟུངས། །དགུང་
གི་རྟ་བདུན་དབང་པོ་དེ། །མྱུར་མགྱོགས་ཆེ་བ་མཁའ་ནས་འཕྱོ། །དབང་ཐང་
ཆེ་བས་གླིང་བཞི་གསལ། །དྲིན་དུ་ཆེ་བས་མུན་པ་བསལ། །ཤེས་ན་མེ་ཡི་སྙིང་
པོ་རེད། །ས་གཞི་འགྱུར་མེད་གསེར་གླིང་ན། །བཅུད་གཡང་འཛོམ་པ་ཕུན་སུམ་
ཚོགས། །དབང་ཐང་ཆེ་བས་སྐྱེ་འགྲོ་གསོས། །དྲིན་དུ་ཆེ་བས་ཟས་ནོར་བཅུད། །
ཤེས་ན་འབྱུང་བའི་སྟོབས་ཤུགས་རེད། །གླིང་དཀར་མ་སང་འཕྲུལ་སྲས་རྒྱལ། །
རྫུ་འཕྲུལ་ལྡན་པ་ལྷ་ནས་བསྐོས། །དབང་ཐང་ཆེ་བས་བདུད་རིགས་འཇོམས། །
དྲིན་དུ་ཆེ་བས་འདི་ཕྱིའི་མགོན། །ཤེས་ན་འགྲོ་བའི་དེད་དཔོན་རེད། །དེ་ནས་
ཉོན་དང་དམར་པོ་གཡབ། །བྱང་ཡུལ་ཤེས་མེད་རྒྱལ་བློན་དཔུང་། །ཚད་མེད་
གླིང་ལ་སྟོང་རྐུ་བཙུག །བྱས་མེད་རི་ལུང་དམག་གིས་བཀང་། །ཉེས་མེད་སྟག་
གཟིག་ཡུལ་ལ་རྒོལ། །དཔུང་མེད་རྒྱལ་དགུའི་ཨ་ཡ་བྱས། །ཤེས་མེད་གཏམ་དང་
འདུན་མ་བོར། །སྟོབས་མེད་རང་ཆེས་དཔུང་པ་ངོམ། །ལན་མེད་གླིང་ལ་འགྲན་
645



གོ་ར་ཚྭ་རྫོང་།
ཡ་བྱས། །བསམ་མེད་རང་ཆོས་རླུང་ལ་བསྐུར། །སྟོང་ཁྲི་ཡ་མེད་ཤེལ་དུང་བློན།།
སྟོང་སྟག་རླུང་ནག་སྟོབས་ཐུབ་བཅས། །བློན་ཆེན་བཅོ་བརྒྱད་སྟག་རི་དཔུང་། །
ཡུ་མེད་གླིང་གིས་རྩ་བརླག་བཏང༌། །མ་ཟད་བྱང་རྗེ་ཐོག་རྒྱལ་ཁོ། །ཁ་སང་
ཁར་གྱི་ཉི་མ་ལ། །གླིང་དཀར་སྒར་ལ་ཆས་ནས་བྱུང་། །དད་པ་དམ་ཚིག་མ་
ལོག་པ། །གེ་སར་རྒྱལ་པོའི་ཞལ་རས་མཇལ། །སྔོན་ལས་བཟང་པོའི་རྩལ་སྣང་
ཤར། །སེམས་ཉིད་རིག་པ་གཏན་ལ་ཕབ། །སྔར་བཤགས་ཕྱིས་སྡོམ་དམ་བཅའ་
ཕུལ། །དད་པ་དཀོན་མཆོག་གསུམ་ལ་བཞག །སྐྱབས་གནས་གེ་སར་རྒྱལ་ལ་
ཞུས། །འཁོར་བའི་ལས་ལ་བློ་ཐག་བཅད། །རིག་པ་བྱང་ཆུབ་ལམ་ལ་གཏད། །
རྒྱལ་པོའི་གནས་ངན་བདེ་འགྲོ་དྲངས། །འབྲས་བུ་ཆོས་སྐུའི་རྒྱལ་ས་ཟིན། །ཤི་
ཁ་དམ་པའི་ཆོས་དང་འཕྲད། །འདི་ཕྱི་དགེ་བའི་དོན་ཆེན་འགྲུབ། །དལ་འབྱོར་
ཐོབ་པ་དོན་ལྡན་རེད། །ད་ལྟ་དག་པའི་ཞིང་ལ་ཡོད། །ཕོ་རབ་བློ་དེ་སྔོན་ནས་
དྲན། །མི་ཡང་དགའ་ལ་རང་ཡང་སྐྱིད། །ཕོ་འབྲིང་བློ་དེ་རི་ཐང་མཚམས། །ལ་
མཐུར་གར་འགྲོ་རང་དབང་ཆེ། །ཕོ་མཐའ་མའི་བློ་དེ་ཚར་ནས་དྲན། །མིས་
འཕྱ་རང་སྡུག་གཉིས་ཀ་ཡོང་། །སྐུ་བཞི་བདེ་གཤེགས་སྙིང་པོ་དེ། །སྐད་ཅིག་
གཅིག་གི་བྱེ་བྲག་ལ། །མགྱོགས་པའི་རྟ་ཁ་གར་སྒྱུར་རེད། །བདེ་སྡུག་སེམས་ཀྱི་
ཁྱེར་སོ་རེད། །དགའ་སྡུག་སྔ་མའི་ལས་འབྲས་ཡིན། །སྒྱུ་ལུས་མི་རྟག་ཕུང་པོ་
རེད། །དགེ་སྡིག་རང་གིས་བསགས་པ་རེད། །བྱང་ཡུལ་རྒྱལ་ཁབ་ཡངས་པ་དེ། །
གཡུ་འབྲུག་བློན་དང་སྟག་རི་ལྔ། །མི་དྲུག་ཤོར་ན་བྱུས་ཤོར་རེད། །བློ་དང་ལྡན་
ན་དམ་ཆོས་བསྒྲུབ། །མིང་དང་དོན་གཉིས་མཐུན་པར་གྱིས། །བསམ་པ་མ་མང་
གླིང་ལ་བསྐུར། །སྐྱབས་གནས་དཀོན་མཆོག་གསུམ་ལ་ཞུས། །རེ་ལྟོས་གེ་སར་
རྒྱལ་ལ་གྱིས། །སྔར་བྱས་བཤགས་ལ་ཕྱིས་བྱས་བསྡོམས། །བསླུ་མེད་སེམས་ཀྱི་ཁ་
_646



1
གཡུ་འབྲུག་བདུད་ཀྱི་མགོ་བོ་བླངས།
ཏ་དེ། །ཕ་ཁུང་བྱང་ནས་ཡིན་པའི་ཕྱིར། །འདན་མའི་སྙིང་གི་ཁ་ཏ་ཡིན། །མ་
ཤེས་སྐྱེ་བ་བརྗེ་ལེན་བབ། །དེ་རིང་གླིང་ལ་ཕྱིན་ནས་བཟུང་། །བསྐོས་པའི་བྱང་
གླིང་སྔོན་གྱི་དགྲ། །དཀར་ནག་དགེ་སྡིག་ལས་ཀྱིས་དབྱེ། །འདན་མ་མི་འདུག་
མདའ་མོ་བསྡིག །དཀར་ནག་མཚམས་ལ་ཧོ་མ་ཡ། །གོ་བ་མ་ལོག་གདམ་ཁ་
བསྐོར། །གླིང་དཀར་ཆོས་ལ་ཁྱད་པར་མེད། །འདན་མའི་དཔུང་ལ་མང་ཉུང་
མེད། །ཅི་དགའ་ཁྱོད་རང་བསམ་བློ་ཐོངས། །
ཞེས་གླུ་དེ་བླངས་པ་དང་། བྱང་བློན་ནས་བསམ་པ་འདན་མས་ཟེར་བ་མི་
བདེན་རྒྱུ་མི་འདུག་ཀྱང་། བྱང་ཡུལ་རྒྱལ་འབངས་གྲོས་གཞི་ལྟར་དགྲ་གླིང་
དཀར་འདི་སྔོན་ལས་ལྡོག་རྒྱུ་མེད་པའི་དགྲ་བོ་ལག་དམར་ཡིན་ཅིང་། རྒྱལ་བློན་
ནམ་མཁའི་ཉི་ཟླ་ལྟ་བུ་དེ་མུན་པའི་སྨག་རུམ་དུ་སོང་བས། ད་ང་རང་མི་གཅིག་
སྲོག་མགོ་ཐོན་ན་ཅི་དགའ། ད་ལན་ཤི་ཐག་ཆོད་པ་ཞིག་བྱས་ན་དགའ་བསམ་
སྟེ། མགྱོགས་པའི་ཤུགས་ཀྱིས་རླུང་སྦུད་པ་ལྟར་བཅར་ཚར་ཞིང་། འདན་མས་
མདའ་དེ་ལྡིར་སྒྲ་དང་བཅས་འཕངས་པས་ཁོའི་བྲང་དཀྱིལ་ལ་མེ་ལོང་ཕུབ་ཙམ་་་
ཞིག་ཡོད་པའི་སྟེང་དུ་ཐོག་ལྟར་བབ་པས་སེར་ཐར་གྱིས་གཏོར་བ་ལས། ཁོ་ཡང་
དགྲ་བཞི་འདུལ་བའི་དཔའ་རྟུལ་ཀྱི་གྲལ་དུ་སྔོན་སྨོན་ལམ་ཡོད་པར་བརྟེན་་་་་་་
མཚོན་མ་སོང་། དེ་ནས་འདན་མས་ཀྱང་རལ་གྲི་ཤུབས་ལས་ཕྱུང་ཞིང་གཡུག་
སྐོར་གཉིས་གསུམ་རེ་བྱས་པར་ཕམ་རྒྱལ་མ་བྱུང་བས། ཁོས་བསམ་པ་མི་འདི་
མཚོན་གྱིས་མི་ཆོད་པ་འདྲ། དེ་བས་སྒར་དུ་མཆོངས་ནས་རྙིང་མ་ལེན་པ་དགའ་
བསམས་ཏེ་རྟ་ཁ་སྒྱུར་ཞིང་སོག་སྟོད་ཀྱི་སྒར་དུ་མཆོངས་ནས་ཁྲབ་མ་མང་པོ་་་་
བཅོམ་པའི་དུས་དེར་སོག་ཡན་ཐུབ་དྷ་རོ་ཁ་དམར་དང་། འབུམ་དཔོན་ཉ་པའི་
གསེར་མིག་གཉིས་ཀྱིས་གདོང་བླངས་ཏེ་རལ་འགྲན་ཐུང་ཙམ་བྱས་པས། ཁོས་
647
E



གོ་ར་ཚྭ་རྫོང་།
རལ་གྲི་དེ་བརྒྱ་དཔོན་དྷ་རོ་ཁ་དམར་གྱི་ཕྲག་གོང་ལ་ཐེབས་པས་བྲང་མདོ་བར་་་་་
གཤག་སྟེ་བཀྲོངས། འབུམ་དཔོན་ལ་གྲི་རྨས་ཆེ་བར་བྱུང་བས་རྟ་ཁ་བསྒྱུར་བ་
དང༌། ཁོས་རྗེས་བཞིན་མཆོངས་ཤིང་གྲི་བཏབ་སྟེ་རྟ་ལས་ཕབ་པ་དང་མཉམ་དུ།
སྟོབས་རྒྱལ་རིན་ཆེན་གྲགས་པ་དང༌། སྟག་དམར་སྟོབས་ཆེན་གཉིས་ནས་ངར་
ཆེན་གྱིས་གདོང་བཀག་པས། ཁོ་ཡང་ཉམས་སྣང་མེད་པར་རལ་གྲི་ཁྲག་མདོག་
ལྟར་དམར་ཕྱར་ཕྱར་གྱིས་ཕྲག་ལ་གཟར་ཏེ་གདོང་དུ་བྱུང་བ་དང་། ཐོག་མར་
སྟག་དམར་སྟོབས་ཆེན་དེ་མི་དམར་རྟ་དམར་བཙན་དམར་ཐང་ལ་ལྷུང་བ་་་་་་
བཞིན་གྱི་ཞེ་སྡང་དྲག་པོའི་རྦ་རླབས་ཕྱུར་ཏེ་ཞགས་པ་དམར་པོ་རླུང་འཛིན་དེ་གྲུ་
ནས་ཕྱུང་ཞིང་གནམ་དུ་གཟར་ཏེ་གླུ་འདི་བླངས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་གནས་མཆོག་གསུམ་བྱིན་རླབས་ཅན། །ཐུགས་རྗེ་མ་གཡེལ་སྤྱན་གྱིས་
གཟིགས། །སོག་རི་ནོར་བུའི་ཕོ་བྲང་ནས། །གནོད་སྦྱིན་ཆེན་པོ་འཇིགས་པའི་
གཟུགས། །ལག་དམར་དགྲ་བོ་ཆམ་ལ་ཕོབ། །རྟིང་མ་ཨ་ཕོའི་ལག་ལ་ཞོག །
རང་ཕྱོགས་བུ་རྟའི་ཁ་འཛིན་གྱིས། །ས་འདིའི་ས་ངོ་མ་ཤེས་ན། །དཀྱིལ་ཤོད་ན་
དམར་གཞུང་དྲུག་ཟེར། །གླིང་སྒར་ཁྲ་མོའི་གཞི་དཀྱིལ་རེད། །ང་འདྲ་ང་ངོ་མ་
ཤེས་ན། །སོག་ཡུལ་འདོད་དགུའི་ས་ཆ་ནས། །སྟག་མོ་སྙིང་རྫོང་ནང་བཅུད་ལ། །
སྟག་དམར་སྟོབས་ཆེན་གྱད་ཀྱི་བུ། །འགྲན་ཟླ་མེད་པའི་བུ་ཞིག་ཡིན། །དེ་ནས་
ཉོན་དང་རྟ་དམར་གཡབ། །གནའ་མི་བོད་ཀྱི་གཏམ་དཔེ་ལ། །བྱིས་བརྒྱ་ཁྲ་མོ་
ཁྲ་ཡིས་བཅུམ། །འཇོལ་མོ་ཁེར་ལུས་དྲུག་འགྱུར་ལེན། །བསམ་ན་ལྕགས་ཁྲ་རྒོད་
རེ་བྲོ། །སྒོ་ནོར་ཕྱུག་ལུག་སྤྱང་མོས་གཏོར། །ར་རྒན་ཁེར་ལུས་བྲག་ལ་འཇིག །
བསམ་ན་རི་སྤྱང་རྒོད་རེ་བྲོ། །བྱང་ཡུལ་རྒྱལ་བློན་དཔུང་གིས་འཇོམས། །དམར་
648



གཡུ་འབྲུག་བདུད་ཀྱི་མགོ་བོ་བླངས།
པོ་ཁེར་ལུས་དཔུང་པ་ངོམ། །དེས་ན་དཔའ་རྟུལ་རྒོད་རེ་བྲོ། །མ་བྲེལ་མ་བྲེལ་
ལྷོད་ལ་ཞོག །ཁྱི་རྒན་ཤི་ཁ་འདུར་རྒྱུག་བྲེལ། །སྒྱུ་ལུས་བརྗེ་ཁ་རྣམ་ཤེས་བྲེལ། །
སྡར་མ་བྲོས་ཁ་ལན་འདེབས་བྲེལ། །དེ་འདྲ་བ་ཞིག་ཨ་དགོས་ཆུང་། །ཁ་གྲུ་བཞི་
གྱོད་ཀྱི་སྒོ་མོ་ཟེར། །ཕྱེ་བ་སླ་སྟེ་འདན་པ་དཀའ། །ལྕེ་ནར་ནར་གྱོད་ཀྱི་གཞི་མ་
ཟེར། །བརྐྱང་བ་སླ་སྟེ་སྐུམ་པ་དཀའ། །དུས་ལ་ལིང་ལོག་རིན་གྱིས་ཉོས། །གྱོད་ལ་
སྒོ་སྐྱེལ་རང་གི་ལས། །བྱང་ཡུལ་རྒྱལ་བློན་འབངས་འཁོར་བཅས། །བསམ་མེད་
བྱིས་པའི་རྩེ་ར་དེས། །རྒྱལ་དགུའི་ལས་དམག་དཔུང་ལ་འགྲན། །ཐ་མ་ཡུ་མེད་
གཏན་དང་ཕྲལ། །གནའ་མི་བོད་ཀྱི་གཏམ་དཔེ་ལ། །རང་རྒྱུད་མ་རུལ་བླ་མ་དེས། །
དམ་ཆོས་བཞག་ནས་སྲིད་ལ་བརྩོན། །དམྱལ་བ་འགྲིམ་པའི་གཞི་མ་ཡིན། །ཕྱོགས་
ཆ་ཅན་གྱི་མི་དཔོན་དེས། །རྒྱལ་ཁྲིམས་མི་དྲང་ཉེ་རིང་ཕྱེ། །འབངས་འཁོར་
འཕུང་བའི་གཞི་མ་ཡིན། །རང་ལུས་མི་སྲུང་སྨན་ཆུང་དེས། །རང་ཁྱིམ་མི་སྡོད་མི་
ངོ་སྲུང༌། །གནས་འགོ་ཤོར་བའི་གཞི་མ་ཡིན། །དཔུང་མེད་བྱང་ཡུལ་གཡུལ་
འགྲན་དེས། །དགྲ་ངོ་མི་ལོན་ཝ་བྲོས་བྱེད། །རྒྱལ་འབངས་འཕུང་བའི་གཞི་མ་
ཡིན། །གཡུ་འབྲུག་གཙོར་བྱས་མི་དྲུག་པོས། །བྱང་ཡུལ་བྱུས་རྩ་ཟིན་ལེ་མིན། །
རང་མགོ་སྒུར་ན་ཨི་མི་དགའ། །གོ་ཤེས་ཡིན་ན་རྣ་བས་ཉོན། །དཔྱད་ཤེས་ཡིན་ན་
ཡིད་ལ་ཞོག །གླིང་དཀར་དཔུང་ལ་མང་ཉུང་མེད། །གལ་ཏེ་དཔུང་ལ་འགྲན་
འདོད་ན། །ཞགས་པ་རླུང་འཛིན་སེར་པོ་འདིས། །གཟུགས་བཞི་གྲུ་གུ་བཞིན་དུ་
བསྡོམས། །ཁྲིམས་གུར་སྒོ་ལ་ཁྱི་བཞིན་བསྐོར། །ཤག་འདེབས་མཚང་འབྲུ་འབྲུག་
ལྟར་སྒྲོགས། །ངན་སྨྲ་བརྡུང་བརྡེག་སེར་ལྟར་འབེབས། །གཏམ་བཟང་ན་མི་
གསོད་ཚེ་ཐར་གཏོང་། །རྟ་བཏགས་ཁྱི་སྐོར་གཡོག་ལ་བཞག །ངན་ན་གླིང་རུས་
འབེན་ལ་གཞག །ཅི་དགའ་ཁྱོད་རང་ཡིད་ལ་ཞོག །
649



གོ་ར་ཚྭ་རྫོང་།
ཅེས་ཟེར་ཞིང་ཞགས་ཐོགས་གཉིས་ནས་རྔམ་ཞིང་མགྱོགས་པའི་ཤུགས་་་་་་
བཅས་ཞགས་པ་གཉིས་དེ་གློག་གི་རྣམ་པ་ལྟར་དུས་གཅིག་ཏུ་བཏབ་པས། སྐེ་
དཔུང་ལ་ལྕགས་ཀྱུ་སོ་སོར་ཐེབས་ཏེ་འཐེན་པས་ཁོས་ངར་ཆེན་གྱིས་རལ་གྲི་ཀླད་་
བསྐོར་གྱིས་ལན་མང་བཏབ་ཀྱང་འཕྲུལ་ཞགས་ཡིན་པས་མ་ཆོད་པར་འཁྱོར་ལྡེམ་
ལྡེམ་གྱིས་ཁྲིད་པ་དང་། སོག་དམག་རྣམས་སྦུག་འཛོམ་གྱི་རྡོ་དང་རལ་གྲི་མང་
པོས་སྡིག་ཀྱང་མ་ཆོད་པར། ཁོས་ནལ་གྲི་བཏབ་པས་ཁྲ་མ་གསུམ་ཙམ་བསད། །
དེ་ནས་ཁོ་ཡང་མི་རྟ་ཕྲལ་ཏེ་གྲུ་གུ་ལྟར་བསྡམས་ཤིང་རྟ་ལ་བསྐྱོན་ནས་ཁྲིད། དེ་
ནས་བློན་གཡུ་འབྲུག་དཔོན་གཡོག་དྲུག་པོ་དེ་ཐེ་ཚོམ་མེད་པར་གླིང་སྒར་ལ་་་་་་
བབས་ཏེ། དམག་མང་པོ་ཆག་ཉིལ་དུ་བཏང་བྱུང་བར། འདན་མས་མདའ་
ཞིག་འཕངས་པས། སྟག་རི་ཟླ་བ་སྟོབས་ལྡན་ལ་ཐེབས་ཏེ་བསད། ཆོས་འགྲུབ་
ནས་མདུང་ཕུལ་བས། སྟག་རི་ཨ་ཤོད་སྔོན་མོའི་ལྟོ་བ་ལ་ཐེབས་པས་རྟ་ལས་
ལྟུང་། ཟླ་བ་ཁྲ་བཙན་ནས་ཞགས་བཏབ་པས། རྒོད་ཕྲུག་སྟོབས་ལྡན་གྱི་སྐེ་ལ་
ཐེབས་ཏེ་རྒྱང་གིས་འཐེན་པས་རྟ་ལས་ཕྲལ། དེ་ནས་བློན་གཡུ་འབྲུག་གིས་
མདུན་ཤོག་ནས་འདན་མའི་དམག་རྔ་འཕྲུ་ཅན་མང་པོ་ཕབ་སྟེ་བྱུང་བར། །
འདན་ཚོ་འདུས་གྲགས་པ་ལྷུན་འགྲུབ། འདན་སྲས་གཡུ་འོད་འབུམ་མེ། ཁ་
རག་སྲས་པོ་ནོར་བཟང་བཅས་རྒོད་ཧྲག་རྣམས་ནས་གདོང་བླངས་ཤིང་རལ་གྲི་་་
འདེབས་རེས་མང་ཙམ་བྱས་ཀྱང་གཡེར་མ་ཆོད་པར་གཡུ་འབྲུག་དེ་ང་རྒྱལ་དྲག་་་
པོས་རལ་གྲིའི་དཔའ་དམ་མཛུབ་མོ་ལ་བསྐོན་ཏེ། རྡོ་ཕ་བོང་གཡག་གི་གྲོད་པ་
ཙམ་ཞིག་སྟོབས་ཀྱིས་བླངས་ནས་འུར་སྒྲ་བཅས་འཕངས་བྱུང་བས། འདན་མ་
གཡས་ལ་འགྱུར་ཙམ་བྱས་པས་དཔུང་ཟུར་ནས་ཤུགས་དྲག་བཅས་ཚོ་ལུ་གྲགས་་་་
པ་ལ་ཐེབས་པས་མི་རྟ་གཉིས་ཆག་སེ་ཐར་རེ་གཏོར་ཏེ་འདས། ཡང་ཁོས་ཀི་
650



གཡུ་འབྲུག་བདུད་ཀྱི་མགོ་བོ་བླངས།
ཤར་བཏང་སྟེ་གཡས་སྒར་ལ་མཆོངས་ཤིང་གསེར་པ་གཏམ་རུའི་དམག་མང་པོ་་་་
ཆག་ཉིལ་དུ་བཏང་བྱུང་བར། ཉི་འབུམ། གདོང་བཙན་བཅས་ནས་གདོང་
བླངས་ཤིང་མདའ་མཚོན་ཆར་ལྟར་ཕབ་ཀྱང་མ་ཐུབ། ཡང་རྟ་ཁ་གཡོན་ཕྱོགས་
སུ་བསྒྱུར་ཏེ། འོམ་བུས་ལས་དམག་མང་པོ་ཆག་ཉིལ་དུ་བཏང་བྱུང་བར། །
འཇང་སྲས། འབྲུ་མི་དཀར། རྨ་ཉིན་དཔོན། སྟོང་དཔོན་ཨ་གྲག་བཅས་ནས་
ངར་འཐབ་བྱས་པས་དབྱེར་མ་ཆོད། སྟོང་དཔོན་ཨ་གྲག་དང་འཇང་སྲང་
གཉིས་ནས་མདའ་རེ་འཕངས་པས་སྟག་རི་གཉིས་བསད། དེ་ནས་བློན་གཡུ་
འབྲུག་དེ་སྐར་མདའ་ཆད་པ་ལྟར། སྟག་རོང་གི་སྒར་དུ་མཆོངས་ནས་ཨ་རྒོད་ཁྲོ་
འབར་དང༌། ཡ་མི་སོ་ཁྲ་གཉིས་རལ་གྲིའི་ངར་ལ་དྲངས་ཤིང་། མགྱོགས་པའི་
ཤུགས་ཀྱིས་རས་ཚར་རླུང་གིས་སྐྱོད་པ་ལྟར། ལྷ་གུར་ལ་གདོང་གཏད་ནས་ཤར་
རྒྱག་ཏུ་བྱུང་བར། རྒྱལ་པོ་ཆེན་པོ་ནས་ཡི་དམ་ལྷ་ལ་དམོད་པའི་སྡིགས་མོ་
མཛད་པས། ལྷ་ཀླུའི་དམག་ཚོགས་སྐྱེས་བུ་གོ་མཚོན་ཐོགས་པ་གཟི་བརྗིད་དང་
ལྡན་པ་བསམ་གྱིས་མི་ཁྱབ་པས་བསྐོར་བ་མངོན་སུམ་དུ་མཐོང་ཡང་། ཞེད་པའི་
ཉམས་སྣང་མེད་པར་རལ་གྲི་མང་པོ་བཏབ་ཀྱང་བར་སྣང་སྟོང་པ་ལ་བཏབ་པ་་་་
ལྟར་ལས་མ་བྱུང་བས་ཅི་བྱེད་མེད་ཅིང་། དེ་ལས་བཟུར་ཏེ་སྒར་མཐར་བུད་
ནས། ཀི་སྒྲ་དང་བཅས་རི་གཟར་ནས་རྦབ་རྒོད་འདྲིལ་བ་ལྟར་ལྷ་སྲས་དགྲ་ལྷའི་
འབུམ་སྒར་ལ་གདོང་གཏད་དེ་ཆས་པ་དང་། རྒྱལ་པོའི་དམག་ཤོག་ནས། །
བཀའ་བློན་འདན་མ། ཉི་འབུམ། འཇང་སྲས། འབྲོང་ཕྲུག་རྒོད་རྒྱལ་གྲགས་
པ། ལྷ་རྒོད། ཆོས་འགྲུབ། སྟོབས་རྒྱལ། སྟོབས་ཆེན་བཅས་རྒོད་ཧྲག་རྣམས་
རླུང་དམར་འཕྱོ་བ་ལྟར་རྗེས་དེད་བྱས་པ་དང༌། གཡུ་འབྲུག་ཤར་རྒྱག་གིས་
མདུན་སྒར་དུ་བབས་ཏེ། སྤྱང་མོས་ལུག་ཁྱུ་དཀྲུག་པ་ལྟར་གྱིས་ཧོར་དམག་མང་
_651



གོ་ར་ཚྭ་རྫོང་།
སལ་
པོ་ཆག་ཉིལ་དུ་བཏང་སྟེ། ཤན་པའི་ལས་གུར་ལ་གཏད་དེ་བྱུང་བར། ཤན་པ།
གནམ་ལྷ། འབྲུག་སྒྲ། ཐང་དཀར་རྩེ་རྒོད། སྒྲ་གཅན་ཁ་དམར། ཐང་པའི་གྲུ་
གུ་ཁེར་སྐྱེས་བཅས་ནས་གདོང་བླངས་པས་ཁོས་གླུ་ལེན་སོགས་ཅི་ཡང་མེད་པར་་་་
རལ་གྲི་ཕྱར་ཏེ་མཆོངས་བྱུང་བས། ཕན་ཚུན་རལ་གྲི་མང་ཙམ་འདེབས་རེས་
བྱས་པས། ཁོའི་རལ་གྲི་དེ། གྲུ་གུ་ཁེར་སྐྱེས་ལ་ཐེབས་པས་ཧྲུལ་དུམ་དུ་འཕངས།
པ་དུར་གསུམ་ལ་མཚོན་མང་པོ་བཏབ་ཀྱང་ལས་དབང་མ་རྫོགས་པས་སྐུ་ལུས་ལ་་
མ་གནོད་ཀྱང་ཁྲབ་གོས་རྣམས་ཧྲུག་ཧྲུག་བཏང་། དེ་ནས་ཁོས་རལ་གྲི་ཤུབས་ལ་
དྲངས་ནས་དཔུང་པ་འཕུར་ཏེ་ཤན་པའི་སྟེང་དུ་མཆོངས་ཤིང་དཔུང་པ་ནས་་་་་་
བསྡུས་ཏེ་རྟ་ལས་ཕྲལ་བ་ན། དཔའ་རྟུལ་གཉིས་ཀྱང་ཁོའི་དཔུང་པ་གཡས་
གཡོན་ལ་འཇུས་ཏེ་ཁོང་གསུམ་དཔུང་འཛིང་ཇ་ཡུན་ཙམ་བྱས་སྐབས། ཤན་
པས་ཁོའི་ཁྲབ་ཤམ་ནས་གློ་རྐང་རྨེ་རུ་ལྕགས་ཁྲ་དེ་ལན་དགུ་བསྣུན་ཡང་འདུལ་་་་
སྐལ་མེད་པས་ཅི་ཡང་མ་ཐུབ། དེ་ནས་ཁོ་སྟོབས་ཆེ་བ་ཙམ་གྱིས་ཤན་པ་གསུམ་
དྲ་མ་དྲུད་ཀྱིས་སོང་བ་དང་། གཉན་སྟག་སྤྲུལ་པ་མི་དམར་རྟ་དམར་ཅན་གྱིས་
གདོང་བླངས་ནས་བཟུང་གྲབས་བྱས་པས། ཁོ་མི་འདི་རྒྱུས་ཡོད་ཉི་མ་བ ཤོལ་
རོགས་ལས་མེད་བསམ་སྟེ། དཔའ་རྟུལ་གསུམ་བཏང་ཞིང་། མྱུར་བ་གློག་གི་
རྣམ་པ་ལྟར་གྱིས་དཀྱིལ་སྒར་བཤགས་ཤིང་། གཡས་སྒར་ལ་ཤོར་ནས། འཇང་
དམག་མང་པོ་བསད་ནས་བྱུང་བར། རུ་འདྲེན་གསུམ་ནས་གདོང་བླངས་པས། །
རལ་གྲིའི་ངར་ལ་དྲངས་ནས་བྱུང་བ་དང་། གཡུ་ལྷ། ཁུ་བྱུག བེར་ཐུལ།
ལྕགས་རྡོ་སེར་བ་ཡ་མེད་བཅས་ནས་གདོང་བླངས་ཏེ་མདའ་མཚོན་མང་པོ་་་་་་་
བཏབ་ཀྱང་ཅི་ཡང་མ་ཐུབ། དེ་ནས་ཁོས་བསམ་པ། མི་མང་བསད་ན་རོ་མང་
ཟེར་བ་ལྟར་སྡིག་པ་ཆེ་རོགས་ལས་མི་འདུག དེ་བས་དཀྱིལ་སྒར་ལ་གཏུག་ན་
652



གཡུ་འབྲུག་བདུད་ཀྱི་མགོ་བོ་བླངས།
དགྲ་ལྷ་དང་གདོང་འཕྲད་པ ས་རྟིང་མ་ཆོད་པ་ཞིག་བྱ་དགོས་བསམ་སྟེ། དཀྱིལ་
སྒར་ལ་ལྷ་སྲས་ཀྱི་གསེར་ཡབ་མེ་རི་གསེར་འགོ་ལ་གདོང་གཏད་དེ། ཀི་ཤར་
བཏང་སྟེ་བྱུང་བར། རྒྱལ་པོའི་ཤོག་གི་ར་མདའ་འདན་མ། ལྷ་རྒོད། གདོང་
བཙན། ཉི་འབུམ། འཇང་སྲས། ཆོས་འགྲུབ། དཔའ་ལ། ཤན་པ། དཔའ་
མོ། ཉི་མ། ཐོག་བཟུང་བཅས་རྒོད་ཧྲག་རྣམས་ནས་རང་སྲོག་ལྟོས་མེད་ཀྱིས་ཉེ་
བཅར་གྱིས་གྲི་མཚོན་མདའ་རྡོ་བཅས་ཆར་བཞིན་ཕབ་ཀྱང་ཅི་ཡང་མ་གནོད་་་་་
པས། རྒྱལ་སྲས་ཉིད་ནས་གཟིགས་པས། འདི་ལྟ་བུའི་ཤི་གསོན་ཐུག་པ་ལྟར་གྱི་
བརྙས་ལས་ཁུར་བ་ལས་ཤི་བ་མི་དགའ་རེ་དགོངས་ཏེ། དགྲ་ལྷའི་གོ་མཚོན་
རྣམས་སྐུ་ལ་གསོལ་ཏེ་མགྱོགས་པ་བྱ་རྟ་རླུང་གཤོག་ལ་རིན་ཆེན་ནོར་བུའི་སྒ་ཆས་
སྤྲད་པའི་གོང་དུ་བུད་དེ། ཐོ་རངས་ཀྱི་སྐར་ཆེན་ཤར་བ་ལྟར། དགྲ་ལྷ་ཝེར་
མའི་དཔུང་ཚོགས་དང༌། མ་རུངས་ཨར་ལ་གཏད་པའི་གྲུབ་བརྒྱའི་སྐྱེས་མཐའ་
རྡུལ་བཅས་ཤ་ཁྲག་གི་ཕུང་པོས་ངང་ཚུལ་བརྟན་པ་དཔའ་རྟུལ་རུ་འདྲེན་བཅས་་་
ལྷ་མིའི་དམག་ཚོགས་ཀྱིས་བསྐོར་ཞིང་། དགྲ་བོ་ཨར་ལ་གཏད་པའི་ཀི་སྒྲ་དང་
བཞད་སྒྲ་བཅས་གནམ་ས་ཡོམ་ཡོམ་ཤིག་ཤིག་བྱེད་པའི་གཟི་བརྗིད་དང་ལྡན་་་་་་
པའི་ངང་ནས་ཁོའི་གདོང་བཀག་པས། དཔའ་བོ་གཡུ་འབྲུག་དེ་ཞེད་པའི་
ཉམས་སྣང་མེད་པར་ད་ལན་གདོང་དུ་བྱུང་བའི་མི་འདི་བོས་པའི་མགྲོན་པོ་དང་།
བཏབ་པའི་ཕབ་ཀྱི་འབྲས་བུའི་དགྲ་བོ་དེ་ཡིན་པས། རྟིང་མ་དགུང་དུ་གྲགས་པ་
ཞིག་ལེན་བསམ་སྟེ། རྟ་ཁ་བགག་ཡོབ་ཆེན་མནན་ཏེ། རལ་གྲི་ལ་ཁྲག་གི་ངོམ་
ཆགས་པ་དེ་རྟ་ཡི་རྔོག་མ་ལ་བྱིལ་བྱིལ་བྱས་ཏེ་དགུང་ལ་གཟར་ནས། གླུ་འདི་
བྱང་གླུ་སྟག་མོས་དགྲ་ཤ་ཟ་བའི་ངར་སྒྲ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
653
，



གོ་ར་ཚྭ་རྫོང་།
དགུང་སྔོན་ལྷོ་སྤྲིན་ཕྱུག་མོ་ནས། །གཡུ་འབྲུག་སྔོན་མོའི་ཡངས་སྟེང་ནས། །ལྷ་
ཆེན་འབར་བ་དབང་གི་ལྷ། །མཆོད་མཆོད་བསྟོད་བསྟོད་ཐུགས་མ་ཡེངས། །
བྲག་དམར་ཤེལ་གུར་ཟངས་ཡག་བཅས། །དགྲ་བོ་མ་གཞག་ཨར་ལ་གཏོད། །ས་
འདི་བྱང་ཡུལ་སྐྱིད་པའི་གཡང་། །དཀྱིལ་ཤོད་ན་དམར་གཞུང་དྲུག་ཟེར། །བྱང་
ཡུལ་སྐྱིད་པའི་ཕ་ས་རེད། །སྨན་ཆུང་འདུས་པའི་གནས་ར་རེད། །དེང་སང་མི་
བདེ་དཔུང་གིས་མནན། །ཤ་ཕ་གླིང་གི་གཞི་དཀྱིལ་རེད། །ང་འདྲ་ང་ངོ་མ་ཤེས་
ན། །སྦྲ་རི་སྨུག་མོ་སྟོང་ཤོང་ནང་། གཡེར་ཆེན་གཡུ་འབྲུག་མིང་དུ་འབོད། །
བྱང་ཡུལ་རྒྱལ་པའི་བློན་པོ་ཡིན། །ཐོག་རི་སྤུན་གསུམ་ཚེ་མགོ་ཡིན། །མི་བརྒྱ་
བསད་པའི་ལག་དམར་ཡིན། །རྟ་བརྒྱ་བཅོམ་པའི་ཇག་དཔོན་ཡིན། །ལན་མེད་
འཆི་བདག་གཤིན་རྗེ་ཡིན། །དེ་ནས་རྟ་སྔོན་དོ་སྡོམས་དམར། །དགྲ་ལྷ་རྩེ་རྒྱལ་
ཆེ་འདོད་ཅན། །གདོང་དུ་ཕེབས་པ་བསམ་པ་འགྲུབ། །ཉོན་དང་གླིང་དཔོན་
རང་སྣང་ཅན། །བྱང་གླིང་དོན་མེད་རྩོད་པ་ཆེ། །གླིང་རྐུན་སྟག་རོང་མི་མ་
འཕྲུལ། །བྱང་རྟ་བརྐུས་པའི་ཉེས་ལན་ལ། །དོན་མེད་དམག་དཔུང་བྱང་ལ་ཕབ།
བདེན་རྫུན་བཤད་པའི་ཁྲིམས་པ་མེད། །རྒྱལ་ཁྲིམས་དྲང་པོའི་དཔོན་པོ་མེད། །
དྲང་བདེན་བཤད་པའི་བར་པ་མེད། །བདེ་སྡུག་བཤད་པའི་ཁྲིམས་ར་མེད། །
རྐུན་པོའི་རྒྱབ་དེ་ཁྲམ་པས་འཚོས། །དམག་འཁྲུག་མི་ལོ་གསུམ་ལ་བྱས། །བདག་
གཞན་བུ་རྟ་ཕྱེད་མར་བཏང་། །ཡིན་ཀྱང་འགྱོད་པ་བྱང་ལ་མེད། །མེད་དོན་རྩ་
བ་བཤད་པས་ན། །བྱང་ཡུལ་བྱས་མེད་རྒྱལ་འབངས་རྣམས། །ཉེས་མེད་ཆེ་
བཙན་སྡུག་བསྔལ་མནར། །དེ་ལན་མ་གྲོས་བསམ་གཅིག་མཐུན། །ཉིན་གཅིག་
མཉམ་དུ་མ་སྐྱེས་ཀྱང་། །ནུབ་གཅིག་ཤི་བའི་བློ་ཐག་བཅད། །སྐྱབས་གནས་མི་
ལ་མི་ཞུ་གཅིག །དགྲ་ལ་འཇིགས་པ་མེད་པ་གཉིས། །ཤི་བ་འགྱོད་པ་མེད་པ་
654



་
གཡུ་འབྲུག་བདུད་ཀྱི་མགོ་བོ་བླངས།
གསུམ། །རྒྱལ་བློན་དཔའ་བོའི་གྲོས་གཞི་བླངས། །ཁས་ལེན་དོན་མེད་དཔའ་བོ་
མིན། །བཤད་པ་དོན་དང་མཐུན་པར་བྱེད། །རྒྱལ་པོ་དབུ་བཞུགས་བློན་ཚོགས་
རྣམས། །གཅིག་མེད་རྩ་བ་ཕུད་ལེ་ལ། །འོན་ཀྱང་འགྱོད་མེད་སྔོན་གྱི་ལས། །སྐྱེ་
བ་ན་བ་ཤི་བ་གསུམ། །བསྐོས་པ་ཐོད་པའི་རི་མོ་ལ། །དེ་ལ་འགྱོད་ན་གླེན་པའི་
བུ། །དར་སེང་འབུ་ཡིས་འཇིགས་པ་དང༌། །དམར་ཡག་གང་ལ་ཚུད་པ་གཉིས། །
དཔའ་བོ་སྡར་མས་འཇིགས་པ་གསུམ། །སྔོན་གྱིས་བྱས་པའི་རྐྱེན་ལན་རེད། །
གླིང་དཀར་རྒོད་ནས་མ་ཡིན་ཀྱང་། །བྱང་ཡུལ་ལས་དབང་རྫོགས་ལེ་རེད། །དེ་
ལ་མི་འཇིགས་མི་འགྱོད་དོ། །དེ་ནས་ཉོན་དང་གླིང་གི་བུ། །དུག་སྦྲུལ་ཟེར་བའི་
སྟོབས་པོ་ཆེ། །སྐྱེ་འགྲོ་ཧ་ལ་མ་འཕངས་མེད། །གཡུ་རྒོད་ཤོར་བའི་ཤ་ལན་ལ། །
ཁྱུང་ཆེན་གཤོག་དྲུག་ས་ལ་གཏོར། །རྒྱ་སྟག་ཟེར་བའི་མཆེ་སྡེར་ཅན། །ཤ་
དམར་ཐང་ལ་མ་བཀྲམ་མེད། །ནགས་རྫོང་བསྲེག་པའི་ར་མདའ་ལ། །མི་འུ་
རིན་ཆེན་སྲོག་དང་ཕྲལ། །གཡུ་འབྲུག་ཟེར་བའི་ངར་རྒོད་བུ། །དཔའ་རྟུལ་ཆམ་
ལ་མ་ཕབ་མེད། །རྒྱལ་པོ་ཤོར་བའི་ཤ་ལན་ལ། །དགྲ་ལྷ་རྩེ་རྒྱལ་མགོ་ལག་ལེན། །
ཇོ་རུ་ནག་རྫོང་ཞགས་ལ་འགུག །དཔའ་རྟུལ་ཕུ་ནུ་ཡུ་མེད་བྱེད། །གླིང་སྒར་ཁྲ་
མོ་ཁྲག་བཞིན་དཀྲུག །གདོང་ལེན་སུ་བྱུང་དམར་བསད་གཏོང་། །འཇིག་རྟེན་
ཕྱི་རབས་གཏམ་སྙན་བཞག །བྱང་གླིང་འཁྲུག་པའི་ལོ་རྒྱུས་རེད། །དཔའ་བོས་
བཞག་པའི་ལག་རྗེས་རེད། །ཕྱི་རབས་དཔའ་བོའི་རྣ་རྒྱན་རེད། །དེ་ནས་གཤིན་
ཡུལ་འགྲིམ་ཡང་བཟོད། །མ་ཤི་སྡོད་པ་སུ་ཡང་མེད། །ཤི་ལུགས་ཐོད་པའི་
བསྐོས་པ་རེད། །ཁེ་ཕམ་སྲོག་ལན་ཆགས་ལུགས་རེད། །གཏམ་བདེན་དོ་ཨེ་
བསམ་གླིང་གི་བུ། །ཁྱོད་རང་གླིང་གི་དེ་ཡོད་རེད། །ང་ཡང་བྱང་གི་དེ་ལུས་
རེད། །ཁེ་ཕམ་ཐག་གཅིག་ད་རེས་གཅོད། །ཕྱི་ཤུལ་སྡོད་ཤུལ་བདེ་བར་བྱེད། །
655



གོ་ར་ཚྭ་རྫོང་།
-
དགྲ་མཐའ་གཏོང་ཐག་ཆོད་ལེ་བྱེད། །
ཅེས་ཟེར་ཞིང་ཁོས་བསམ་པ། འབྲོང་ཤ་ལ་ཚོས་ལོང་ཡོད་དུས། སྡེར་
གང་ལ་གྲང་ལོང་མེད་རྒྱུ་ཅི་མེད། ཁོ་ལ་ཁ་ཚིག་ཅི་འདུག་ལྟ། ད་དུང་དཔའ་
རྟུལ་ཆེ་གྲལ་རྣམས་སྦུག་འཛོམ་བྱུང་ན་རྙིང་མ་གཅིག་མི་དགོས་གཉིས་ཡོང་་་་་་
བསམ་སྟེ། གོ་བཟུར་ནས་བསྡད་པས་ལྷ་སྲས་དགྲ་ལྷ་རྩེ་རྒྱལ་དེ་ཞེ་སྡང་གི་མེ་རི་
ལ་སྟོང་ཉིད་ཀྱི་དུད་པ་འཐུལ་ལེ་གཅིག་མཛད་དེ། དར་སེང་དཀར་མོ་གངས་
ཟུར་འགྲིམ་པ་ལྟར། སྟོབས་བཞི་ལུས་ལ་ཚང་། དགྲ་བཞི་ཟིལ་གྱིས་གནོན་པ་
ཞིག་མཛད་དེ། གཏེར་གྱི་གསེར་འོད་མེ་འབར་དེ་ཟི་ར་ཚུབས་སེ་གནམ་ལ་
གཟར་ནས། ལྷ་ཡི་རྒྱལ་པོ་ལྷ་མིན་གཡུལ་དུ་ཆས་པ་ལྟར། འདོ་བ་བྱ་རྟ་རླུང་
གཤོག་ཁ་སྐོར་གྱི་ལིའི་ངང་ནས། ཡ་ཉོན་དང་གཡུ་འབྲུག་བྱང་གི་བློན། ས་འདི་
ཚོ་གཤིན་ཐང་སྐྱ་མོ་རེད། བུ་དེ་ཚོ་ཆོས་རྒྱལ་ལས་མཁན་རེད། ཁྱོད་ཆོས་མེད་
འགྲིམ་པ་སྙིང་རེ་རྗེ། ང་རྩེ་རྒྱལ་དར་སེང་དཀར་མོ་ལ། ཁྱི་དོམ་བུས་འགྲན་པ་
ཡ་རེ་ང་། ང་འཆི་བདག་དགྲ་ལྷའི་གཤིན་གླུ་ཉོན་ཞེས་གསུང་སྟེ། དམ་ཉམས་
དགྲ་བོ་ཨར་ལ་གཏད་པའི་སྒྲ་དབྱངས་འདི་དཔའ་གླུ་ཐུང་ཐུང་ལ་དྲངས་པ་འདི་
ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །གླུ་
མཆོད་གཅིག་བསྟོད་གཉིས་གོང་མའི་ལྷ། །དགྲ་མ་ཐུབ་གཉའ་བ་སྟེང་ནས་ནོན།།
མཆོད་གཉིས་ཚངས་པ་དུང་གི་གཙུག །དམ་ལོག་དགྲ་བོ་ཨར་ལ་གཏོད། །
མཆོད་གསུམ་བར་མ་གཉན་གྱི་རྒྱལ། །བསྟན་པའི་དགྲ་བོའི་ཤ་ལ་རོལ། །མཆོད་
བཞི་མ་དྲོས་གཙུག་ན་ཀླུ། །དགྲ་མཇུག་རྩ་བ་སྟེང་ནས་ཕུད། །མཆོད་ལྔ་གཉན་
སྟག་དགྲ་ལྷའི་གཙོ། །དགྲ་སྙིང་དྲོན་མོ་ཞལ་དུ་བཞེས། །མཆོད་དྲུག་འདོད་
656



གཡུ་འབྲུག་བདུད་ཀྱི་མགོ་བོ་བླངས།
ཁམས་རེ་མ་ཏི། །དགྲ་ཁྲག་དྲོན་མོ་ཞལ་དུ་གསོལ། །མཆོད་བདུན་མ་གཤིན་
ཕར་གསུམ་མཆོད། །ཉམས་པའི་དགྲ་གཟུགས་རྡུལ་དུ་རློག །མཆོད་བརྒྱད་སྐྱེས་
བུའི་དགྲ་ལྷ་འབུམ། །དགྲ་མཇུག་རྩ་བ་རླུང་ལ་བསྐུར། །སངས་རྒྱས་བསྟན་པའི་
རྒྱལ་མཚན་ཚུགས། །ནག་ཕྱོགས་བསྟན་པ་དོང་ལ་སྣུབ། །གེ་སར་སྐྱེས་བུའི་འགྲོ་
དོན་རྒྱས། །ས་འདིའི་ས་ངོ་མ་ཤེས་ན། །དཀྱིལ་ཤོད་ན་དམར་གཞུང་དྲུག་ཟེར། །
སྔར་དུས་མིག་གིས་མ་མཐོང་ཡང་། །དེང་སང་རྐང་པས་འདོར་བའི་ས། །གླིང་
དཀར་འབུམ་དམག་གཞི་དཀྱིལ་རེད། །དེ་ནས་གཡུ་འབྲུག་སྡེར་མའི་བུ། །
འབྲུག་ཕོ་ཐང་སྤྲིན་པའི་ཀློང་ན ས་ངར། །ལག་ཐོག་དམར་བར་སྣང་ཁམས་ནས་
རྩལ། །སྟོབས་ནུས་རྩལ་བྲག་རིའི་རྩེ་ལ་ལྟོས། །ཆབ་ཆུ་བོ་གངས་དཀར་ཟུར་
ནས་བབས། །སྔོ་ལྷུང་ལྷུང་ལུང་པ་ཧུབ་ཀྱིས་དྲངས། །སྟོབས་ནུས་ཤུགས་གད་
པའི་ཧུབ་ལ་ལྟོས། །མེ་དམར་མོ་རྡོ་ལྕགས་བར་ནས་བྱུང་། །རྩལ་མེ་ལྕེ་བར་
སྣང་མཐོང་ལ་འབར། །སྟོབས་རྩལ་ལྡན་ནགས་རིའི་ཟུར་ལ་ལྟོས། །གླིང་འབུམ་
དམག་རྨ་ཡུལ་སྨད་ནས་ཆས། །སྟོབས་རྩལ་ལྡན་གཡུལ་ངོ་སྤྲད་ཉིན་མོ། །དགྲ་
སྟོབས་ཤུགས་བྱང་ཡུལ་དཔུང་ལ་ལྟོས། །བདེན་ཨི་བསམ་བྱང་བློན་གཡུ་འབྲུག་
བུ། །འཇིག་རྟེན་སྲིད་པའི་ཆགས་ཚུལ་ལ། །དགའ་ལྡན་ལྷ་ཡི་ཞིང་ས་ནས། །
བདུད་འདུལ་རྒྱལ་པོ་གེ་སར་སྲིད། །མ་དག་དམྱལ་བའི་གྲུ་ཁུག་ནས། །ལུས་
ངན་སྨོན་ལོག་བདུད་རིགས་སྲིད། །རྒྱ་གར་གདན་ས་གོང་མ་ནས། །བསྒྲལ་བའི་
གཤེད་མ་དཔའ་རྟུལ་སྲིད། །བྱང་ཡུལ་ཆོས་མེད་ས་ཆ་ནས། །སྨོན་ལོག་ཐོག་རི་
སྤུན་གསུམ་སྲིད། །བསྒྲལ་མཁན་དགྲ་གཡུ་འདན་གསུམ་སྲིད། །སྒྲོལ་བྱེད་
མཚོན་ཆ་གཏེར་ནས་བཏོན། །དེ་ཚོ་སྔོན་གྱི་ལས་ལ་སྲིད། །གཡུ་འབྲུག་གངས་
སེང་དཀར་མོ་ལ། །བློ་ལྡན་རི་བོང་འབུམ་པའི་བུ། །བྱང་ཡུལ་རྒྱ་སྟག་ཁྲ་མོ་ལ། །
657



གོ་ར་ཚྭ་རྫོང་།
ཤེས་རབ་རལ་གྲི་གདོང་གི་རྒྱུད། །དཔའ་རྒོད་ཐོག་རི་གཡུ་འབྲུག་བུ། །ཡང་
རྒོད་གཤེད་མ་དགྲ་ལྷའི་རྒྱལ། །བསྐོས་པ་འཛོམ་པ་ད་རེས་ཡིན། །འགྱུར་མེད་
ལས་ཀྱིས་བསྐོས་པའི་མགྲོན། །བཟློག་མེད་བག་ཆགས་སྔོན་ལས་དགྲ། །ཐར་
མེད་སྲོག་གཅོད་གཏེར་གྱི་གྱི། །གསུམ་འཛོམ་སྣང་བ་སྤྲོ་ལུགས་ལ། །གནའ་མིའི་
དཔེ་ལ། འཁོར་བུ་སློབ་བྲལ་བའི་བླ་མ་དེ། །འགྲོ་དོན་མི་ཡོང་ལྟ་སྒོམ་བོར། །
ས་མཐའ་འགྲིམ་ན་སྲུང་སྡོམ་ཤོར། །མིས་འཕྱ་རང་སྡུག་འཁོར་བར་ལྷུང་། །
འབངས་འཁོར་བྲལ་བའི་མི་དཔོན་དེ། །ཁྲིམས་འཛིན་མི་ཡོང་དབང་ཐང་
ཉམས། །ས་མཐའ་འགྲིམ་ན་སྤྲང་དང་ནོར། །ཤག་འདེབས་མཚང་འབྲུ་རྣ་བ་
གཟན། །དཔུང་དང་བྲལ་བའི་དམག་དཔོན་དེ། །དགྲ་ངོ་མི་ལོན་ཕམ་ཁ་ཁུར། །
ས་མཐའ་འགྲིམ་ན་ཆོམ་རྐུན་ནོར། །སྙིང་ཚིམ་བརྡར་ཞིང་ངན་མཚང་བྲུ། །དེ་
བས་མཐའ་རུ་ག་ལ་ཡོད། །ངའི་ལག་གི་རལ་གྲི་ངར་མ་འདི། །ཁྲོ་བོ་སྟོང་གི་
ཕྱག་མཚན་ཡིན། །ཁྲོ་མོ་སྟོང་གི་བླ་ལྕགས་རེད། །མཁའ་འགྲོ་སྟོང་གི་ཚོགས་གྲི་
རེད། །གེ་སར་རྒྱལ་པོའི་གཏེར་གྲི་ཡིན། །གཡུ་འབྲུག་བསད་པའི་བཤའ་གྲི་ཡིན།
ལྟག་པ་གསེར་ལ་གྲུབ་ལེ་འདི། །གླིང་དཀར་རྒྱལ་ས་མཐོ་བའི་རྟགས། །རྩེ་མོ་མེ་
ལྕེ་འབར་འདྲ་འདི། །དཔའ་བོ་དབང་ཐང་དར་བའི་རྟགས། །སོ་ཁ་མུན་པ་
འཐིབ་འདྲ་འདི། །དགྲ་སྲོག་རྩད་ནས་གཅོད་པའི་རྟགས། །གྲི་ཞེང་སོར་བཞི་
ལྡན་པ་འདི། །ཚད་མེད་བཞི་དང་ལྡན་པའི་རྟགས། །འོད་ཟེར་དྲ་བ་ཤར་བ་
འདི། །རིགས་དྲུག་ཆོས་ལ་སྒྱུར་བའི་རྟགས། །གྲི་ལ་མཐོ་ལྔ་ཡོད་པ་འདི། །དུག་
ལྔ་རྩད་ནས་གཅོད་པའི་རྟགས། །གྲི་མགོ་ཕྲ་ལྔས་བརྒྱན་པ་འདི། །སྐུ་ལྔ་ལྷུན་
གྱིས་གྲུབ་པའི་རྟགས། །ཐུར་དགུ་གྱེན་དུ་སྒྲེང་བ་འདི། །ཐེག་པ་རིམ་དགུ་
རྟོགས་པའི་བརྡ། །གསེར་གྱི་ཉི་མས་བརྒྱན་པ་འདི། །མ་རིག་མུན་པ་གསལ་
658



གཡུ་འབྲུག་བདུད་ཀྱི་མགོ་བོ་བླངས།
བའི་བརྡ། །དུང་གི་ཟླ་བས་བརྒྱན་པ་འདི། །ལྷ་ཞལ་དུང་ལས་དཀར་བའི་བརྡ། །
གྲི་ཐོད་རྒྱལ་མཚན་བཀོད་པ་འདི། །བསྟན་པའི་རྒྱལ་མཚན་ཕྱར་བའི་བརྡ། །
དཀར་ལམ་ལམ་དར་དཀར་ཕྱར་འདྲ་འདི། །ཆོས་དཀར་པོས་ལམ་སྣ་འདྲེན་
པའི་བརྡ། །ནག་རུབ་རུབ་མུན་པ་འཐིབ་འདྲ་འདི། །བདུད་མ་རུངས་མཐའ་
ནས་སྐམ་པའི་བརྡ། །ཆུ་སྐྱོར་མར་ཁུ་འཐེན་འདྲ་འདི། །བཅུད་རྣམས་འུབ་ཀྱིས་
བསྡུ་བའི་བརྡ། །སྤུ་གཅིག་གྱེན་ལ་འཐེན་པ་འདི། །ཆོས་སྐུ་ཉག་གཅིག་ཤར་
བའི་བརྡ། །དར་ཚོན་སྣ་ལྔས་བརྒྱན་པ་འདི། །མཐར་ཐུག་བདེ་འགྲོ་འདྲེན་པའི་
བརྡ། །གྲི་སོ་རྣོ་ངར་ལྡན་པ་འདི། །སྒྲོལ་ཚད་ཐར་ལམ་འདྲེན་པའི་བརྡ། །སྤུ་
རིས་འཇའ་ཚོན་ཤར་བ་འདི། །ཆོས་རྣམས་ཐམས་ཅད་སྟོང་པའི་བརྡ། །གྲི་འདི་
བཏབ་ན་ཐར་མེད་ཡིན། །དེ་རིང་ཁྱོད་ལ་ཧོ་མ་ཡ། །མི་གཙང་ལུས་ཀྱི་སྒྲོམ་བུ་
དེ། །རྟག་བརྟན་མེད་པ་འཁྲུལ་པའི་ཁང་། །འདུས་པའི་ཤ་ཁྲག་མགྲོན་ལ་སྟེར། །
དོན་དྲུག་དབུགས་ཀྱི་འདུ་ཁང་དེ། །རིགས་དྲུག་མགྲོན་ལ་གཉེར་གཏད་བྱེད། །
རྣམ་ཤེས་རླུང་གི་རྟ་ཕོ་དེ། །བསེར་མ་རླུང་གི་གྲོགས་དང་བསྡེབ། །རྒྱུག་རྒྱུག་
འདུར་འདུར་རིག་པའི་དབང་། །དུག་ལྔའི་རྗེས་འབྲང་ཆོད་པར་ཤོག །བསམ་
བསམ་གཞིག་གཞིག་མི་དགེའི་ལས། །འཁྲུལ་སྣང་རང་སར་ཞི་བར་ཤོག །དམ་
ཚིག་མ་ལོག་རྗེ་ལ་གུས། །ངན་འཁྲུལ་མ་ཤར་རིག་པའི་རྟ། །དམ་པའི་ཆོས་ལ་
སྲབ་ཁ་གཏོད། །འཁྲུལ་མཐའ་ཆོས་ལ་འགྱུར་བར་ཤོག །སྡིག་མཐའ་དགེ་ལ་
འགྱུར་བར་ཤོག །ཐབས་ཀྱིས་བསྒྲལ་མཁན་མུ་པའི་སྲས། །ཤེས་རབ་སྒྲོལ་བྱེད་
གཏེར་གྱི་གྲི། །འདྲེན་མཁན་གེ་སར་ལུ་གུ་རྒྱུད། །སྔོན་སྨོན་བཞིན་དུ་འགྲུབ་
གྱུར་ཅིག །
ཅེས་གསུངས་ཏེ་ཆིབས་ཁ་དཀྲུག་སྟེ་དགུང་ནས་གཟའ་རྒོད་འགྲིམ་པ་ལྟར་་
659



གོ་ར་ཚྭ་རྫོང་།
སྟེང་དུ་མཆོངས་པས། ཁོ་ཡང་ང་རྒྱལ་དྲག་པོའི་དབང་གིས་ཞེད་པའི་ཉམས་
སྣང་མེད་པར་གཟིག་མོ་ཁྲག་གིས་མྱོས་པ་ལྟར་ཚུར་མཆོངས་ཤིང་ཕར་ཚུར་རལ་་་
འགྲན་ཐུང་ཙམ་བྱས་ཀྱང་། ཆུ་ཚོད་ཅུང་སྔ་བའི་སྟོབས་ཀྱིས་ཕན་ཚུན་འདྲ་
མཉམ་ལྟར་ལས་གཡེར་མ་ཆོད། དཔའ་རྟུལ་རྣམས་ལྷ་སྲས་དབུ་ཉེས་འགྲོ་
དོགས་ཀྱིས་བྱ་རྒོད་ཐང་ལ་རུབ་པ་ལྟར་གྲི་མཚོན་གྱི་ཆར་ཕབ་ཀྱང་ཅི་ཡང་མ་་་་་
ཐུབ། ཁོས་རལ་གྲི་དེ། རྒྱལ་སྲས་ཕྱིན་དང་དཔའ་རྟུལ་ཡན་ལ་གཡུག་ལུགས་མི་
འདྲ་བ་མང་པོ་བྱས་པས། སྟག་རོང་ཁྲོ་འབར་ལུས་ཕྱེད་གཤག་གིས་རྟ་ལས་
ལྷུང་། ལྷ་རྒོད་ཀྱི་ཆིབས་པ་སོག་ཕྲག་ཕྱེས་ཏེ་འགྱེལ། མུ་པའི་སྣང་ཆུང་དར་
འབུམ་ལ་གྲི་རྨས་ཆེར་བཏང་། ད་དུང་ཡང་དཔའ་རྟུལ་རྣམས་ཡར་གཤག་མར་
དེད་འཁྲུག་འཁྲུག་ལོང་ལོང་སྐབས། ཁོས་བསམ་པ་ལྷ་སྲས་དགྲ་ལྷ་ལ་མཚོན་
བཏབ་ཀྱང་མི་འགྲོ་བ་འདྲ། །དེ་ནས་དཔུང་པ་བསྡུར་ནས་ཡེ་ཆུ་ཁམ་པའི་ནང་
མཉམ་ཤི་བྱེད་དགོས་བསམས་ཏེ། རལ་གྲི་ཕྱིར་འཕེན་བྱས་ཏེ་ལྷ་སྲས་ཀྱི་སྟེང་དུ་
མཆོངས་ནས་བཟུང་རྩིས་བྱས་པར། ལྷ་སྲས་ནས་ཆིབས་རླུང་ག ཤོག་ཁ་ལོ་
གཡས་ཕྱོགས་སུ་བསྒྱུར་ཏེ་གཡས་བསྐོར་གྱིས་རལ་གྲི་གཅིག་བཏབ་པས། གཡུ་
འབྲུག་གི་མགྲིན་པར་ཐེབས་པས་མགོ་རྨོག་བཅས་ཐང་དུ་འགྲིལ་བ་དང༌། །
ཐམས་ཅད་ནས་དགྲ་ཐུལ་བའི་ཀི་བསྭོ་གཡུ་འབྲུག་གྲགས་པ་ཙམ་སྒྲོགས་ཏེ་་་་་་་
ཐུགས་བདེ་བར་གནས། ཁོ་དཔའ་བོ་རང་ཤི་ལྟ་བུའི་ཕུང་པོ་དེ་རང་བཞིན་གྱིས་
རྟ་ལས་བབས་པ་ལྟར་ཐང་དུ་ལུས་ས་ལ་མ་འགྲིལ་བར་དོར་སྟབས་ལྟར་བྱུང༌། །
མགོ་བོ་ཡང་མིག་ཧྲིག་ཧྲིག་ཨམ་ག ཙིགས་འཐམ་འཐམ་བྱེད་བཞིན་དུས་ལས་ཡོལ།
ཀྱེ་མ་མི་རྟག་འཁོར་བའི་ཆོས་ཅན་ལ། །དཔའ་རྒོད་བློ་ལྡན་བྱང་བློན་གཡུ་
འབྲུག་བུ། །ཅི་དགོས་འཛོམ་པ་དུག་ལྔའི་སྒྲོམ་བུའི་ལུས། །འདུས་པ་ཤ་ཁྲག་
660



གཡུ་འབྲུག་བདུད་ཀྱི་མགོ་བོ་བླངས།
--
མཁའ་ལྡིང་སྡེར་ཐོག་གིས། །ཐན་ཁྱེར་བྱེད་བཞིན་སྔོན་བུན་ལྟོ་ལ་གྱུར། །རྣམ་
ཤེས་རླུང་སེམས་འབྱུང་འདུས་མཁའ་ནས་བུད། །གྲོགས་མེད་གཅིག་པུར་བར་
དོའི་འཕྲང་ལ་སྤྱོད། །དགེ་སྡིག་གྲིབ་བཞིན་འཁྲུལ་སྣང་རྗེས་བཞིན་དེད། །
དཀར་ནག་ཤན་འགྱེད་གཤེད་མའི་ཚོགས་ཀྱིས་བྱེད། །མཐོ་རིས་ངན་སོང་རྒྱལ་
པོའི་བསྒོ་བ་བྱེད། །བྱམས་མགོན་སྤྱན་རས་གཟིགས་ཀྱིས་བསྐྱབ་ཏུ་གསོལ། ཨོཾ་
མ་ཎི་པདྨེ་ཧཱུཾ། དེ་ནས་དགྲ་མགོ་དང་རྟ་ཁྲབ་བཅས་རྙིང་མའི་ཚུལ་གྱིས་བཞེས། །
ཕྱོགས་གཉིས་ཀྱི་དཔའ་རྟུལ་རྣམས་གདན་གྲལ་དུ་འཁོད་དེ། དགྲ་མཇུག་ཕུད་
པའི་རྟིང་མ་བབ་གསོལ་དང་། དམག་སྟོན་བཅས་འགྲན་ཟླ་བྲལ་བ་མཛད་ཅིང་
དགའ་གླུ་སྐྱིད་ཆང་། སྐུ་རྩེད་སྣ་ཚོགས་མཛད་བཞིན་ཐུགས་བདེ་བའི་གོ་ཡུལ་
བཅས་བཞུགས་སོ། །ཉི་མ་དེ་ཡི་ཕྱི་ཉིན་ཉི་ཤར་འབྲུག་གི་དུས་སུ། ཕྱོགས་
གཉིས་ཀྱི་གླིང་དམག་དེ། བསྒྲིག་ལམ་ལྟར་རུ་འདྲེན་སོ་སོའི་བབ་བསྟུན་ལྟར། །
ཡོམ་ཡོམ་ཤིག་ཤིག་གིས། བྱང་རྒྱལ་གྱི་ཕོ་བྲང་ཕྱོགས་སུ་ཆུ་བོ་བབས་པ་ལྟར་
གཤར་བས། བྱང་མིས་མཐོང་སྟེ་ཅི་དྲག་གི་གྲོས་གཞི་བརྩམ་པར། བློན་རྒན་
དང་། བྱང་བཟའ་ཆོས་སྒྲོན་བཅས་འཕྲོས་མི་རྣམས་བསམ་པ་མཐུན་ཏེ། མགོ་
འབུལ་ཞུ་བར་ཕེབས་ཤིང་ཕོ་བྲང་གི་རྩེ་ཕྱོགས་མཐོན་པོར་རྒྱལ་མཚན་སྒྲེང་ཞིང་།
དར་ཕྱར་དུང་འབུད། བསང་དཀར་བཏང་སྟེ་དུད་པ་སྤྲིན་དང་མཉམ་པར་
བྱས། བློན་རྒན་རང་ལ་བློན་རྟ་སྔོན་ཅན་རྟ་མི་དགུ་ཡིས་བསྐོར་ཏེ། ནོར་བུའི་
རིགས་བསམ་གྱིས་མི་ཁྱབ་པ་དང་། དར་གོས། གོ་རལ་བཅས་དངོས་པོ་འབུལ་
ཚན་གྲངས་བསམ་གྱིས་མི་ཁྱབ་པ་ཁྱེར། དར་དཀར་པོ་ཉིན་མོ་བདེ་ལེགས་ཞིག་
གིས་སྣ་དྲངས་ཏེ། གདོང་དུ་ཆིབས་བསུ་ལྟར་ཆས་ནས། མདའ་རྒྱང་གང་ཙམ་
ནས་རྟ་ལས་བབས་ཤིང་དེ་དག་གི་ནང་ནས་བློན་རྒན་གཙོས་མི་གསུམ་ཚུར་བྱུང་
661



གོ་ར་ཚྭ་རྫོང་།
སྟེ། རུ་སྣེར་བློན་ཆེན་འདན་མ་ཆོས་འགྲུབ། ལྷ་རྒོད་བཅས་ཡོད་པའི་མདུན་དུ་
གུས་འདུད་བཅས། ཕྱག་རྟེན་རྣམས་མདུན་དུ་བཀྲམ་སྟེ། བློན་རྒན་བདེ་ཆེན་
ནམ། ཤེས་རབ་གྲགས་པ་ཅི་ཡང་འབོད་པ་དེས། འོ་ན་ལྷ་བློན་མཆེད་གསུམ་
ཚུར་གསོན་དང་། ང་མི་རྒན་གྱི་ཞུ་བ་འདི་འདྲ་ཡོད་ཟེར་ཏེ་ངག་རྟ་བྱང་གླུ་
དཀར་མོའི་འགྱུར་ཆེན་ལ་དྲངས་པ་འདི་ལྟར་ལགས་སོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
དགུང་སྔོན་མཐོན་པོའི་གཞལ་ཡས་ནས། །འབར་བ་ཆེན་པོ་བྱང་གི་མགོན། །གླུ་
ལེན་པའི་མགོ་མོ་ཡག་པར་ཤོག །གངས་བཙན་བྱ་རི་ཤེལ་གུར་བཅས། །བསམ་
པའི་ལོ་འབྲས་སྨིན་པར་ཤོག །སྲིད་པའི་སྡེ་དགུ་དགྲ་རྒོད་བཅས། །མ་ཤེས་བློ་
ཡི་རྫི་བོ་གྱིས། །ས་འདི་བྱང་ཡུལ་གཡང་གི་ར། །མཁར་སྒོའི་དཀྱིལ་ཐང་རིང་མོ་
ཟེར། །ང་འདྲ་མ ཁྱེན་པ་ཅི་ལ་ཡོད། །ཕོ་བྲང་སྟག་མོའི་སྙིང་རྫོང་ནས། །རྒྱལ་
རབས་གསུམ་གྱི་བློན་པོ་ལ། །འགའ་རེས་ཤེས་རབ་གྲགས་པ་ཟེར། །འགའ་རེས་
ཀུན་བཟང་བདེ་ཆེན་འབོད། །མ་རྒས་གཞོན་ལ་ཡོད་པའི་དུས། །དཔའ་རྒོད་
འབུམ་པ་དགྲ་འདུལ་ཟེར། །མི་གཅིག་ལ་མིང་གསུམ་ཚང་ལེ་ཡིན། །དེ་ནས་རུ་
འདྲེན་ལྷ་བློན་གསུམ། །གསོན་དང་ཞུ་རྒྱུ་འགའ་རེ་ཡོད། །བྱང་གླིང་མི་ལོ་
གསུམ་ལ་འཁྲུག །ཤི་བ སད་གཉིས་ལ་ཅི་ནུས་བྱས། །གླིང་དཀར་བུ་རྟ་ཕྱེད་
བསྒྲིལ་བཏང་། །ཐ་མ་བྱང་ཡུལ་རྒྱལ་བྱུས་ཤོར། །ཕྱེད་དེ་སྔོན་གྱི་ལས་འབྲས་
རེད། །ཕྱེད་དེ་སྟག་ཁྲོའི་བྱ་བཞག་ཡིན། །སྟག་རོང་རྐུན་པོ་མི་ལྔ་ནས། །བྱང་
ཡུལ་རྟ་ལྔ་རྐུན་ཁྱེར་བྱས། རྗེས་གཅོད་ར་མདའ་ལྔ་བརྒྱ་སོང་། །ཕོ་སར་ངར་
བས་ཡུལ་གཉིས་དཀྲུག །ཆེན་པོའི་རི་བོ་རླུང་གིས་ཁུར། །མང་པོའི་རྒྱ་མཚོ་གྲུ་
བོས་དཀྲུག །གླིང་དཀར་རྒྱལ་དགུའི་འབུམ་དམག་ཕབ། །རྩ་བ་སྤུ་ལ་མ་གྲུབ་
•
662



གཡུ་འབྲུག་བདུད་ཀྱི་མགོ་བོ་བླངས།
ཀྱང་། །རྩད་པས་གནམ་ས་འགེང་ནས་ཐལ། །གནའ་མི དམ་ཆོས་མཁས་
གྲུབ་ཅན་གྱིས་སྤེལ། །ཕྱོགས་རིས་ཅན་གྱིས་བསྟན་ཞབས་འདྲེན། །སྲིད་སྐྱོང་
མཁས་དྲང་ཅན་གྱིས་འཛིན། །ཉེ་རིང་ཅན་གྱིས་ཁྱབ་འབངས་གཏོར། །དམག་
སྲིད་ཚོད་འཛིན་ཅན་གྱིས་ཟིན། །ང་རྒྱལ་ཅན་དེས་རང་གཞན་འཕུང་། །ཟེར་
བའི་དཔེ་ལྟར་འདི་ལོ་བྱུང་། །གེ་སར་ལས་བསྐོས་དམག་མགོ་རྒོད། །བྱང་རྒྱལ་
དུས་བབ་བློ་སྣ་ཐུང་། །བྱང་བློན་བློ་མཐུན་ངར་རྒོད་ཆེ། །གླིང་པ་འོ་བརྒྱལ་ཆེ་
ལེ་བྱུང་། །བྱང་ཡུལ་སྡུག་བསྔལ་ཆེ་བ་བྱུང་། །འོན་ཀྱང་འགྱོད་མེད་ལས་ཀྱིས་
བསྐོས། །དེ་ཚོ་ཡིན་པའི་ལོ་རྒྱུས་རེད། །ཡང་དག་དོན་གྱི་རྡོ་ག་ལ། །དེ་སྔོན་
རྒྱལ་བློན་འཛོམས་པའི་དུས། །ཡུལ་གཉིས་སྡོད་བདེ་བྱུང་ན་བསམ། །ཆུ་གཉིས་
འབབ་བདེ་བྱུང་ན་བསམ། །མི་རྒན་བ ཤོལ་བཤོལ་དོན་གྱིས་བཤོལ། །མི་ཉན་མི་
ཡག་མི་ཚེ་ཕུད། །རྒྱལ་པོའི་ཐུགས་སེམས་འབངས་ཀྱིས་བསྐུལ། །བློན་པོ་ལོ་ཆུང་
ཙིཏྟ ས་བསྐུལ། །འབངས་སྡེ་ཤེས་མེད་བྱུར་གྱིས་བསྐུལ། །གསུམ་འཛོམ་ཐ་མ་
འཕུང་དུ་འགྱུར། །བསམ་པའི་ཕྱོགས་ལ་མ་སོང་ཐལ། །ད་བཞག་ལས་ཀྱི་བབ་
ཚུལ་ལ། །ང་རང་མི་རྒན་བསམ་པའི་འབྲས། །དམ་ཆོས་ཕྱག་རྒྱ་ཆེན་པོ་དེ། །
ཤི་ཁར་ཐོབ་ན་ངོ་མཚར་བསམ། །གེ་སར་དུས་གསུམ་སངས་རྒྱས་དེ། །ཤི་ན་རྩ་
བའི་བླ་མ་བསམ། །གླིང་དཀར་རྒྱལ་དགུའི་ལས་དམག་དང་། །ཆབ་འབངས་
གཅིག་ན་དོན་ཆེན་བསམ། །གདམས་ངག་རིག་པ་དམར་ཁྲིད་དེ། །ཆོས་འབྲེལ་
ཐོབ་ན་གཞན་ཕན་བསམ། །རི་གཏེར་ཁྱིམ་ནོར་སྦྲང་རྩིའི་ནོར། །ཕུལ་ན་དགེ་
བའི་བསྐུལ་མ་བསམ། །བྱང་ཡུལ་ཆོས་མེད་ཤ་ཟན་ལ། །དགེ་སྡིག་སྤང་བླང་
ཚུལ་མཐུན་བསམ། །བསམ་པའི་རེ་བ་འགྲུབ་པ་ལ། །རྒྱལ་བློན་གདན་ཞུས་མགོ་
འབུལ་ཞུ། །མ་བཞུགས་མཁར་ལ་གདན་འདྲེན་ཞུ། འཕྲོས་འབངས་བྱམས་
663



གོ་ར་ཚྭ་རྫོང༌།
དང་སྙིང་རྗེས་སྐྱོང་། །དམ་པ་ཆོས་ཀྱི་ཆར་ཆེན་ཕོབ། །མི་དགའ་རང་སྐྱིད་
མཛད་པར་ཞུ། །མི་རྒན་ཤི་ལ་འཚེར་ལེ་མིན། །ཤི་བའི་དུས་ལ་རྒས་གཞོན་མེད།།
ཤི་རོགས་མི་རྙེད་བསམ་པ་མེད། །དེ་སྔོན་རྒྱལ་རབས་གསུམ་གྱི་དུས། །དཔའ་
བོའི་དཔུང་པ་མ་བསྡུར་མེད། །བདེ་མོའི་ལྕེ་སྣེ་མ་བརྐྱང་མེད། །མགྱོགས་པའི་
བང་ཁ་མ་གཤིབ་མེད། །ཚེ་འདོམ་གང་བཟང་པོ་སྔོན་དུས་སོང་། །མཛུབ་གང་
ཚེ་ལ་ཨའུ་ཙི། །ཡིན་ཀྱང་མི་རུང་གེ་སར་རྒྱལ། །འགྲོ་བ་འདྲེན་པའི་བླ་མ་རེད། །
ངན་སེམས་སྐུར་འདེབས་མི་དགེའི་ལས། །མི་བྱེད་སེམས་ལ་དམ་བཅའ་བཞག །
རྒྱུ་རིན་ཆེན་ནོར་བུ་སྣ་དགུ་དང་། །དར་དཀར་དམར་ལེ་བརྒན་ཚོན་སྣ་དགུ། །
རྗེ་གེ་སར་མཇལ་བའི་མཇལ་དར་ཡིན། །གོ་མཚོན་རྟ་ཁྲབ་མདའ་མདུང་དགུ། །
དགུ་ཚན་དགུ་ཡི་ཚན་པ་འདི། །ལྷ་སྲས་དགྲ་ལྷའི་མཇལ་དར་ཡིན། །དར་གོས་
སྟག་གཟིག་ལྤགས་རིགས་དང་། །རྟ་རལ་ཁྲབ་རྨོག་བདུན་ཚན་བདུན། །དཔའ་
རྟུལ་སྤྱི་ལ་མཇལ་དར་ཡིན། །གསེར་ཊཾ་བཅུ་དང་དངུལ་ཊཾ་བརྒྱ། །ཁྱེད་བློན་
ཆེན་གསུམ་ལ་ཕྱག་རྟེན་ཡིན། །མེ་ཏོག་ཆུང་ཡང་མཆོད་པའི་རྫས། །དད་ཅིང་
གུས་པའི་བློ་ཡིས་ཕུལ། །གླུ་འཁྲུལ་པ་སོང་ན་བཟོད་པར་གསོལ། །ངག་འཆལ་
པ་བྱུང་ན་མཐོལ་ལོ་བཤགས། ། །
ཅེས་གླུ་དེ་ལྟར་ཕུལ་བ་ན། བློན་ཆེན་འདན་མ་བྱང་ཁྲ་དེས་འདོ་བ་དངུལ་
འཕྲུལ་མདངས་ལྡན་གྱི་ཁ་རུ་ལྷོད་ལ་བཞག་སྟེ། འདོན་བྱང་བློན་བདེ་ཆེན་བུ། །
མ་འཕང་དྲང་པོའི་ཉག་ཕྲན་མདའ། དོད་པའི་བཅུད་ལ་བཞག་སྟེ་འཚལ།
དོན་ཡང་དག་གཏམ་ལ་འདི་འདྲ་ཡོད་ཟེར་ནས་གླུ་འདི་བླངས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བླུ་མེད་དཀོན་མཆོག་རིན་ཆེན་གསུམ། །དུས་རྟག་ཏུ་གུས་པས་གསོལ་བ་
664



གཡུ་འབྲུག་བདུད་ཀྱི་མགོ་བོ་བླངས།
འདེབས། །ལམ་བར་ཆད་མེད་པར་བྱིན་གྱིས་རློབས། །ས་འདི་བྱང་ཡུལ་སྐྱིད་
ཐང་རེད། །ང་འདྲ་འདན་ཡུལ་རིང་མོ་ནས། །ཁྲི་གཅེས་འདན་མ་བྱང་ཁྲ་ཟེར། །
དག་ལ་ངོམ་དང་གཉེན་ལ་བྱམས། །མུ་བ་རྒྱལ་གྱི་བློན་པོ་ཡིན། །འབྲུ་སྔོན་རྒྱ་
མཚོ་ཕྱུར་འདྲ་འདི། །གཡུལ་རྒྱལ་འདན་མའི་ལས་དམག་ཡིན། །ཕར་འགྲོ་
དམག་གི་སྔོན་མ་ཡིན། །ཚུར་ཡོང་དམག་གི་རྗེས་མ་ཡིན། །དེ་ནས་བྱང་བློན་
བདེ་ཆེན་བུ། །བྱང་གླིང་དམག་འཁྲུག་ལོ་ངོ་གསུམ། །ཤི་བསད་ལག་དམར་ཁྲག་
ལ་བསྒྲེས། །ཁ་སང་གཡུ་འབྲུག་བྱང་གི་བློན། །གླིང་སྒར་གདོང་ལ་ཆས་ནས་
བྱུང༌། །ཧམ་གཏམ་དཔུང་ཁུལ་རི་ལུང་ཁེངས། །གནའ་མི་རྒས་པོའི་ཞལ་རྒྱུན་
ལ། །སྲིད་ལ་མཁས་པའི་གཙོ་བོ་དེས། །འཇམ་པོའི་ངག་གིས་མི་སེམས་བསླུ། །
ཐབས་དང་བྱམས་ཀྱིས་དགྲ་གཉེན་མགུ། །མི་བདེ་རང་སྐྱིད་དོན་གཉིས་འགྲུབ། །
ཐབས་མི་མཁས་པའི་དྲེགས་ཅན་དེས། །རང་རྒྱལ་རོགས་ཕམ་གཡོ་རྒྱུ་ཆེ། །ང་
ཆེ་ངས་སྨྲས་ལུང་པ་གང་། །ཐ་མ་རང་སྨ་རང་གིས་ཕབ། །མི་ལ་མི་ཐུབ་རང་
ཉིད་འཕུང་། །ཟེར་བ་བོད་ལ་མི་དར་རམ། །ལྷ་སྲས་རྟིང་མ་ཆས་ལམ་ནས། །
གཡུ་འབྲུག་མགོ་ལག་གླིང་གིས་བླངས། །དགྲ་མགོ་ཁྲག་གི་ཇ་ལ་ཅན། །ས་ནག་
གད་པའི་འོག་ལ་མནན། །འཕྲོས་ལུས་བློན་པོ་མི་དྲུག་པོ། །བཟུང་དང་བསད་
པས་ཡུ་མེད་བྱས། །དེ་ནས་རྒྱལ་པོའི་བཀའ་ཡིས་བཅད། །ཕོ་བྲང་དམག་གིས་
བསྐོར་ཅིག་གསུང་། །ནང་ཡོད་མགོ་སྐེ་ཕྲལ་དགོས་གསུང་། །རི་གཏེར་ཁྱིམ་
ནོར་བ སོག་པའི་རྒྱུ། །རྟིང་མ་ནོམ་ལ་གཅོད་དགོས་གསུང་། །བྱང་ཡུལ་ནག་
ཕྱོགས་མངའ་འབངས་དེ། །དཀར་པོའི་ཆོས་ལ་བཙུད་དགོས་གསུང་། །རུ་
གཉིས་འབུམ་དམག་ཁྲ་མོའི་དཔུང་། །རྟིང་མ་ནོམ་ལ་ཆོད་ཤོག་གསུང་། །ཕོ་
བྲང་མེ་ལ་རྒྱོབ་ཅིག་གསུང་། །དེ་ནས་མ་བསྡད་འབུམ་དམག་དཔུང་། །རྒྱལ་
665



གོ་ར་ཚྭ་རྫོང་།
པོས་མངགས་པའི་བང་མི་དེ། །ཤི་དམྱལ་བ་ཡིན་ཀྱང་ཐང་ལྷོད་མེད། །དེ་
དཔའ་རྟུལ་མི་གསུམ་ཁས་ལེན་བྱས། །མི་སྡོད་མཁར་ལ་བཅར་ན་བསམ། །ད་
རེས་མི་རྒན་མཁས་གཏམ་ཅན། །དོན་དམ་ཡིན་ན་རྗེ་ལ་ཞུ། །གཡོ་འཕྲུལ་མགོ་
བསྐོར་ཡིན་པས་ན། །གེ་སར་མཁྱེན་ལྔའི་མངའ་བདག་ལ། །གསལ་འདེབས་
ལུང་བསྟན་ནེ་ནེ་སྨན། །ལེགས་ཉེས་མཁྱེན་པ་གདོན་མི་ཟ། །བཟང་ན་དོན་
སྨིན་རེ་འབྲས་འགྲུབ། །ངན་ན་མི་རྒན་སྲོག་དང་ཕྲལ། །བཟང་ངན་ཁྱོད་རང་
ལས་ལ་རག །ལན་ཅིག་གཏམ་བཟང་བྱུང་བའི་དོན། །མི་རྒན་ཤ་ཚ་སྙིང་རྗེས་
བཞག །རྒྱལ་མཆོག་མདུན་ལ་ཞུ་འབུལ་བྱེད། །གཏམ་ལ་མདོ་སྦུག་མེད་པས་ན།།
དོན་ལ་བཟང་ངན་ཡོང་དོན་མེད། །དེ་ནས་མཆེད་གཉིས་དཔུང་དམག་བཅས། །
གོ་རལ་ཤུབས་ཁྲའི་བཅུད་དུ་ཆུགས། །འདོ་བ་རྟ་ཡི་ཁ་ལུང་འཐོན། །ཞུ་འབྲས་
བཀའ་ལན་བྱུང་བའི་དུས། །ཅི་དགོས་རིམ་གྱིས་གསལ་ནས་ཡོང་། །ཁྱོད་རྣམས་
ཐུགས་ལ་དེ་ལྟར་ཞོག །
ཅེས་གླུ་དེ་ལྟར་བླངས་ཤིང་། དར་དཀར་སྲིད་ན་རིང་བ་གཉིས་བླངས་ཏེ།
རྒྱལ་པོ་ཁུ་དབོན་མདུན་དུ་ཤར་གྱིས་སོང་། བྱང་བློན་ནས་བསམ་པ་རྒྱལ་པོ་
མ ཁྱེན་ལྔའི་བདག་པོ་ལ་གསལ་འགྲིབ་མི་སྲིད་པས། ལུས་ལ་ནད་མེད་ན། །
གདོང་ལ་དྲེག་པ་མི་སྲིད། དོན་འགྲུབ་པ་ཐག་ཆོད་བསམ། མགོ་རེག་རེག་གིས་
གུས་འདུད་བཅས་གནས། གཞན་བྱང་བློན་རྣམས་ནས་ཅི་ཡོང་བསམ། སེམས་
ཐེ་མ་གཉིས་ཀྱི་ངང་གནས་འདན་མས་རྒྱལ་པོ་ཁུ་དབོན་མདུན། བློན་རྒན་གྱིས་
ཞུས་པའི་གཏམ་རྣམས་ཆད་ལུས་མེད་པར་ཞུ་བ་ཕུལ་བས། རྒྱལ་པོ་ཆེན་པོས། །
འོ་ན་བདེ་ལེགས་སུ་གྱུར་ཅིག བློན་རྒན་གྱིས་ཞུས་པ་ལ་འགྱུར་བ་མེད་པས་དོན་
ལྟར་བྱ་ཆོག་ཅེས་བཀའ་ཕེབས། འདན་མ་མར་ཕེབས་ཏེ། རེ་དོན་བཞིན་རྒྱལ་
1}རM
666



གཡུ་འབྲུག་བདུད་ཀྱི་མགོ་བོ་བླངས།
པོའི་བཀའ་ཡིས་བསྒོ་བ་རྣམས་བཤད་པས་ཁོང་རྣམས་དགའ་ཞིང་སྐྱིད་པའི་ངང་
ནས། འོ་ལགས་སོ་ཞེས་མགྱོགས་པའི་ཤུགས་ཀྱིས་མཁར་ལ་ལོག་སྟེ། བསང་
དཀར་གྱི་དུད་པ་དགུང་དང་མཉམ་པར་བྱས་ཏེ། བློན་རྒན་གཙོས་སྟག་རི་ལྔ།
རུ་འདྲེན་འབུམ་དཔོན་བཅོ་བརྒྱད་བཅས་པ་ལ་འཕྲོས་དམག་ལྔ་སྟོང་ཙམ་གྱིས་་་་
དར་ཕྱར་དུང་བུས་ཏེ་ཆིབས་བསུ་བཏང་ངོ་། །
667



ལེའུ་བཅུ་བཞི།
གོ་རའི་ཡུལ་ཁམས་བདེ་ལ་བཀོད། །
གླིང་དམག་གནམ་རྫོང་ཕྱུག་མོར་ཆས། །
གཏེར་སྣ་བཅུ་གསུམ་གཙོས་བྱས་པའི། །
གོ་རའི་ཚྭ་ཡི་སྒོ་མོ་ཕྱེས། །
དེ་ཡང་། མཁར་སྒོ་པདྨའི་མཐོང་སྐྱིད་དུ། བྱང་བཟའ་ཆོས་ཀྱི་སྒྲོལ་མ་ལ་
ཞལ་ཏ་མ་བརྒྱད་ཀྱིས་བསྐོར་ཏེ་ཇ་འདྲེན་དང་ཆང་ཞུས་ཕུལ་ཏེ། མཁར་གནམ་
རྫོང་ཕྱུག་མོ་རུ་གདན་དྲངས། དར་གདུགས། བླ་རེ། རྒྱལ་མཚན། རིན་ཆེན་
དྲ་བ་དྲ་ཕྱེད་ཀྱིས་བརྒྱན་ཏེ་ཁྲི་ལ་འཁོད། ཤར་རྫོང་སྐྱ་རེངས་ལ་ལྷ་སྲས་སྐུ་
འཁོར་བཞུགས། ལྷོ་རྫོང་རྨ་གུ་དགུ་སྦྲེལ་ལ་གསེར་པ་སྟོད་གླིང་སྐུ་འཁོར་
ནུབ་རྫོང་རྨ་བྱ་མཛེས་རྫོང་ལ་འཇང་སྲས་སྐུ་འཁོར་བར་གླིང་
བཞུགས། བྱང་རྫོང་རུས་སྦལ་སྨུག་པོ་ལ་རིན་ཆེན་དར་ལུ་གཙོས་ཆུང་རྒྱུད་
བཞུགས། ཤར་ལྷོ་ནུབ་བྱང་གི་སྐྱེད་ཚལ་བཞི་ལ། རྒྱལ་དགུའི་ལས་དམག་
རྣམས་སྒར་བབས་ཏེ་ལྟ་བ་མིག་གིས་མི་བཟོད། བསམ་པ་སེམས་ཀྱིས་མི་ནོན་
པར་བྱས་ཏེ་བཞུགས། དེ་ཡི་དུས་སུ་ཚོམ་ཆེན་པདྨ་སྟོང་ལྡན་ལ། གསེར་ཁྲི་དང་
དངུལ་ཁྲི། གཞན་ཡང་། ཐོབ་ཐང་ཅན་ལ་གུང་གི་གདན། གཡུ་རལ་ཅན་ལ་
སེང་གེའི་གདན། རི་མོ་ཅན་ལ་སྟག་གི་གདན། ཐིག་ལེ་ཅན་ལ་གཟིག་གི་གདན།
ཐུས་ཀར་ཅན་ལ་དབྱི་ཡི་གདན། ཐུས་སྨུག་ཅན་ལ་སྲམ་གྱི་གདན། རྔམ་
འཇིགས་ཅན་ལ་དྲེད་ཀྱི་གདན། ཐུག་ཀར་ཅན་ལ་དོམ་གྱི་གདན། དྲ་ཡག་ཅན་
668



གོ་རའི་ཚྭ་ཡི་སྒོ་མོ་ཕྱེས།
ལ་ཝ་མོའི་གདན་བཅས་གདན་མི་གཅིག་གདན་རབས་བརྒྱད་ཅུ་བརྒྱབ་སྟེ།
རྒྱལ་པོ་ཆེན་པོ་དེ་ཉིད་གསེར་ཁྲིའི་ཁར་སྲིད་གསུམ་ཟིལ་གྱིས་གནོན་པ། ཁམས་
གསུམ་ཆོས་ལ་བསྒྱུར་བ་ཞིག་མཛད་དེ་བཞུགས། གཡས་དངུལ་ཁྲི་ལ་དགྲ་ལྷ།
གཡོན་དུང་ཁྲི་ལ་ལྷ་རྒོད། གཞན་ཡང་ཆེ་འབྲིང་ཆུང་གསུམ་གྱི་དཔོན་མགོ་
གསུམ། དཔའ་རྟུལ་བློན་པོ་རྣམས་རང་རང་གི་གདན་ལ་འཁོད་ནས་འཛོམ་
འཁྱིལ་ལེར་བཞུགས་པའི་སྐབས་དེར། བྱང་བཟའ་ཆོས་ཀྱི་སྒྲོན་མ་དེ་བུད་མེད་
ཀྱི་ལེགས་པའི་ཡོན་ཏན་བཅུ་དྲུག་དང་ལྡན་པའི་སྒོ་ནས་མཛེས་པའི་རྒྱན་གོས་་་་
འཇའ་ཚོན་ཤར་བ་ལྟ་བུས་བརྒྱན་ཅིང་། ལག་ཏུ་དར་དཀར་གྱིས་བརྒྱན་པའི་
དངུལ་གྱི་སྟེབ་དཀར་གསེར་བཀྲ་མ་རིན་པོ་ཆེའི་ཕྲ་ཚོམ་བཀོད་པའི་ནང་དུ་་་་་་་
བདུད་རྩིའི་བཅུད་ཆང་ཡོན་ཏན་བརྒྱད་དྭངས་མས་བཀང་སྟེ་རྒྱལ་པོ་དང་ལྷ་་་་་་
སྲས་མཆེད་གཉིས་དཔོན་བཅས་རིམ་བཞིན་གཏམས་ཤིང་། གཞན་ཞལ་ཏ་མ་
བཅུ་དྲུག་དང་། རྒྱུག་མ་རྣམས་ཀྱིས་ཟངས། རགས་ལེ་སྦྲུམ་བཅས་ཀྱིས་སྟེབ་
གསེར་དངུལ་གྱིས་བརྒྱན་པའི་ནང་དུ་ཇ་ཆང་ཟད་མི་ཤེས་པ་བཅུད་ལྡན་གྱིས་་་་་
བཀང་ཞིང་དཔའ་བདུད། མི་དཔོན། ལས་འཛིན་བཅས་མཐོ་དམན་མེད་པར་
རིམ་བཞིན་དྲངས་ཏེ། དཀར་གསུམ། མངར་གསུམ། གྲོ་འབྲས། ཤིང་ཐོག་
བཅས་ཟས་སྣ་ཕུན་སུམ་ཚོགས་པ་མདུན་གྱི་གསེར་ཅོག དངུལ་ཅོག་བཅས་ཀྱི་
སྟེང་དུ་བཀོད་དེ་སྐྱེམས་འདྲེན་ཚར་བ་ན། བྱང་བློན་བགྲེས་པོ་ཀུན་བཟང་ནས།
གོས་ཆེན་རྒྱན་བཞི་སྨུག་པོ་ཆུ་བ་ལ་བལ་སུམ་གྱིས་མཐའ་བརྒྱན་པ་ཞིག་གྱོན་ནས།
ལིང་ཕོ་བ་རས་ཀྱི་སྐེ་རགས། དར་ལྷམ་འཇའ་རིས་སུམ་རྩེག་ལ། སྟོང་སྐུད་ཁྲ་
བོས་མགྱོགས་ཆིང་། བྱང་ཞྭ་དཀར་མོ་རུ་རིང་ལ། སྟོང་སྐུད་དམར་པོའི་ཇ་ལ་
བརྒྱབ། མུ་མེན་ཤེལ་གྱི་ཏོག་ཞིག་བཙུགས། རྨ་བྱའི་སྒྲོ་ཡི་དྭ་ལེན་བརྒྱན། བྷ་
669



གོ་ར་ཚྭ་རྫོང་།
དཀར་གྱི་ལག་བརྟེན་རིང་བ་ཞིག་ལག་ཏུ་ཐོགས་ཏེ། ཕ་ལམ། ཨིནྡྲ་ནི་ལ།
པདྨ་རཱ་ག མུ་ཏིག མརྒད། གསེར་དངུལ། གཟི་བྱུར་བཅས་རིན་པོ་ཆེའི་
རིགས་བསམ་གྱིས་མི་ཁྱབ་པ་དང་། ནོར་བུ་ཀེ་ཀེ་རུ་གཙུག་ན་དེ་བ། བསམ་
འཕེལ་ནོར་བུ་བཅས་ནོར་བུའི་རིགས་བསམ་གྱིས་མི་ཁྱབ་པ་དང་། གཡག་
ནག གླ་བ་བཅས་ཀྱི་དུག་འཇོམས་དབང་གི་རིལ་བུ། ཝ་ནག་ལྤགས་པའི་ཉེར་
ལྔའི་ཚན། དམར་པོ་སྟག་ལྤགས་བཅོ་ལྔའི་ཚན། ཁྲ་ཡག་གཟིག་གི་བཅུ་གསུམ་
ཚན། སྦྲུལ་ཚ་སྲ་ཡི་དགུ་ཚན། ཐོས་དཀར་དབྱི་ཡི་བདུན། ཁམ་པ་དྲེད་ཀྱི་ལྔ་
ཚན། དམར་ཆུང་ཝ་མོའི་སུམ་ཚན་བཅས་དང༌། གཞན་ཡང་རྟ་དང་། གོ་
རལ། ཁྲབ་རྨོག དར་གོས། སྣམ་ཕྲུགས་བཅས་དངོས་པོའི་ཚན་གྲངས་བསམ་
གྱིས་མི་ཁྱབ་པ་མདུན་དུ་ཕུལ་ཏེ་ལུས་གུས་པའི་ཕྱག་དགུ་ཕྲུགས་སུ་འཚལ་ཏེ། །
ནོར་བུ་ཀེ་ཀེ་རུ་ཁ་དོག་དཀར་ལ་དམར་མདངས་ཆགས་པ་ཞིག་དར་གྱིས་བརྒྱན་་
ཏེ་ལག་ཏུ་ཐོགས་ནས། གླུ་འདི་བྱང་གླུ་ལྕང་མའི་ལྡེམ་དྲུག་ལ་དྲངས་པ་འདི་
ལྟར་ལགས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་དཀོན་མཆོག་གསུམ་ལ་གསོལ་བ་འདེབས། །སྡིག་མཐའ་ཆོས་ལ་འགྱུར་
བར་ཤོག །ཆོས་མཐའ་འགྲོ་བ་འདྲེན་པར་ཤོག །བྱང་ཡུལ་བསྟེན་པའི་ཕོ་ལྷ་
རྣམས། །བློན་རྒན་གླུ་ཡི་ཁ་འཛིན་གྱིས། །ས་འདི་བྱང་ཡུལ་འདོད་དགུའི་ཡུལ། །
མཁར་འདི་ཤ་རུ་གནམ་རྫོང་འབོད། །ཁྲི་བཙན་རྒྱལ་པོའི་ཕོ་བྲང་རེད། །དེང་
སང་གེ་སར་བཞུགས་ཁང་རེད། །དེ་ཡང་ལྷ་ཡི་ལས་བསྐོས་རེད། །ང་འདྲ་ང་ངོ་
མ་ཤེས་ན། །བདེ་ཆེན་ཤེས་རབ་མིང་དུ་འབོད། །རྒྱལ་རབས་གསུམ་གྱི་བློན་རྒན་
ཡིན། །སྐྱིད་སྡུག་སྒོ་ཕོའི་གྲུས་འདྲ་བྱུང་། །བརྒྱག་ལྟོགས་ཁུལ་མོའི་དབུགས་དང་
670



གོ་རའི་ཚྭ་ཡི་སྒོ་མོ་ཕྱེས།
མཚུངས། །བྱང་ཡུལ་ཇག་པའི་ལུང་པ་ལ། །ང་ཁྱོད་གཉིས་ལ་འགེགས་རེས་བྱས། །
དགྲ་འབྲོང་གཉིས་ཀྱི་འཐབ་ཡ་བྱས། །ཤི་བསད་གཉིས་ལ་མི་ཚེ་བཅད། །ཤ་ཁྲག་
གཉིས་ཀྱི་ཁ་ཟས་བྱས། །སྐྱིད་ཟེར་བ་ཤ་རེ་ཤོག་རེ་རེད། །ཆོས་ཟེར་བ་རྣ་བས་མ་
ཐོས་ཟེར། །སྡུག་སྡིག་པ་གཉིས་ལ་ཅི་འབུངས་བྱས། །རྐྱེན་ངན་གྲོགས་ཤར་ཆོས་
འབྲེལ་ཐོབ། །ང་རང་རྒྱལ་བློན་གོང་མའི་དུས། །དམ་ཆོས་དར་བ་མ་བྱུང་ཡང་། །
རྒྱུ་འབྲས་མིག་གི་རྡུལ་ལྟར་སྲུང་། །རྒྱལ་ཁྲིམས་དྲང་པོ་སྲང་ལ་འཇལ། །བཟང་
ངན་གཉིས་ལ་དབྱེ་བ་བཅད། །ཐབས་ཤེས་གཉིས་ཀྱི་རྒྱང་སོ་བཙུགས། །དྲང་
བདེན་གཉིས་ལ་ས་བོན་བཏབ། །རེད་མིན་གཉིས་ལ་ཞིབ་བཤེར་བྱས། །མི་རང་
གཉིས་དེ་གོ་རུ་བསྐོར། །སྐྱིད་སྡུག་གཉིས་དེ་གྲོས་གཞི་བཞག །ཁེ་ཕམ་གཉིས་དེ་
འདྲ་མཉམ་བྱས། །བྱུས་དང་ཐབས་ཀྱི་གྲུ་བོ་བཙུགས། །ཤེས་རབ་ཅན་དེ་གྲོས་
ཕུགས་བཞག །དཔའ་བརླིང་ཅན་དེ་དམག་དཔོན་བསྐོས། །དགྲ་གཏམ་གཉིས་
ལ་བྱུས་ཚོད་བཟུང་། །ཉེ་རིང་གཉིས་ལ་ཁྱད་མེད་བྱས། །ཟོས་བདེ་རྒྱལ་འབངས་
བདེ་བར་གནས། །ཁྲི་བཙན་རྒྱལ་པོའི་དུས་ཚོད་ལ། །དཔོན་པོ་ལས་དབང་སྐུ་
བསོད་ཆེ། །ཐོག་རི་སྤུན་གསུམ་དཔའ་རྩལ་ཆེ། །སྟག་རི་དཔུང་དམག་དགྲ་
ཤུགས་ཆེ། །གེ་སར་རྒྱལ་པོ་རྫུ་འཕྲུལ་ཆེ། །ལྷ་བདུད་གཉིས་ལ་དབྱེ་བ་ཆེ། །སྟག་
རོང་དཔོན་པོ་རྐུ་དགའ་ཆེ། །རྒྱལ་དགུའི་ལས་དམག་སྟོབས་ཤུགས་ཆེ། །ཐ་མ་
བྱུས་དོན་འདི་ལ་ཐུག །ཡིན་ཀྱང་འགྱོད་པ་ལར་ནས་མེད། །སྲིད་པ་འཁྲུལ་པའི་
སྣང་བ་རེད། །རེ་བ་འགྲུབ་ནས་བསམ་པ་རྫོགས། །ཡང་དག་དོན་གྱི་རྡོ་ག་ལ། །
མི་རྒན་ཤི་ཁ་ཆོས་དང་འཕྲད། །ཉི་མ་ལ་ཁ་སྤྲིན་དང་བྲལ། །བྱང་ཡུལ་ཆབ་
འབངས་འཕྲོས་ལུས་དཔུང་། །འདི་ཕྱིའི་རེ་ལྟོས་རྗེ་ལ་ཞུ། །སྐྱིད་སྡུག་རྒྱལ་དགུར་
མཐུན་དང་གཅིག །འགྲོ་སྡོད་རང་དབང་ཆེ་དང་གཉིས། །འབངས་རྒྱུ་རང་
671



གོ་ར་ཚྭ་རྫོང༌།
བདག་རང་དབང་གསུམ། །ཐུགས་རྗེ་མ་ཆུང་རིན་པོ་ཆེ། །མ་ཟད་བྱང་རྒྱལ་ཁྲི་
བཙན་དབུས། །སྟོབས་ཆེན་ཐོག་རི་བུ་གསུམ་དང་། །སྟག་རི་དཔའ་བོ་དཔུང་
དམག་བཅས། །ཕ་རོལ་འགྲིམ་པའི་རྒྱལ་བློན་རྣམས། །ཕ་མས་ཐོག་དྲངས་
རིགས་དྲུག་ཀུན། །བདེ་འགྲོ་ཐོབ་པའི་དམིགས་པའི་རྟེན། །ནོར་བུ་དགོས་
འདོད་ཀེ་ཀེ་རུ། །བསམ་འཕེལ་འདོད་འཇོ་ནོར་གྱི་མཆོག །མེ་ཤེལ་ཉི་མའི་སྙིང་
པོ་དང་། །ཆུ་ཤེལ་ཟླ་བའི་དཀྱིལ་འཁོར་ཉིད། །བསེ་རུའི་ཚེ་བུམ་བཅུད་ལྡན་
གསུམ། །སེང་གེ་དཀར་མོའི་འོ་མ་དང༌། །གཡང་ར་ནོར་བུ་གཡས་འཁྱིལ་དང་། །
ལྕང་ཤེས་འོད་བའི་ར་གཡང་དང་། །རྨ་བྱ་འབྲོང་རྒོད་གླ་བ་གསུམ། །དུག་སེལ་
སྨན་གྱི་ནོར་བུ་བཅས། །ཁྱད་དུ་འཕགས་པའི་ནོར་གྱི་རིགས། །མ་ཕམ་གཡུ་
མཚོའི་སྙིང་བཅུད་ལ། །གཡུ་ཡི་གཡང་ཞལ་འཁྱིལ་པ་ལ། །བཅུད་གཡང་འོ་མའི་
རྒྱ་མཚོ་འཁྱིལ། །ཤེལ་གྱི་མཆོད་རྟེན་དཀར་པོ་ལ། །བདུད་རྩིའི་རྒྱུན་ལམ་ཤ་ར་
ར། །དུང་གི་ལུ་གུ་འབའ་ཤེས་ལ། །གཡང་དཀར་ཐུ་ལུ་ཉི་ལི་ལི། །འདི་གསུམ་
བྱང་གི་སྙིང་ནོར་ལ། །གངས་རྒྱལ་ཕྱུག་མོའི་ལས་ཟོག་ལ། །ཕ་ལམ་རྡོ་རྗེའི་གོ་
ཁྲབ་དང་། །ཨིནྡྲ་ནི་ལའི་རྨོག་ཞུ་གཉིས། །པདྨ་རཱ་གའི་རྒྱལ་མཚན་གསུམ། །
འདི་གསུམ་བྱང་གི་ཕ་ནོར་ཡིན། །གཞན་ཡང་གངས་ཀྱི་སྙིང་པོ་ལ། །རིན་ཆེན་
ཕ་ལམ་པདྨ་རཱ། །ཨིནྡྲ་ནི་ལ་མརྒད་དང་། །ཤེལ་ལས་གྲུབ་པའི་ནོར་སྣ་བཅས། །
གངས་ཀྱི་སྙིང་པོའི་ནོར་ལྔ་ཡིན། །ཆབ་ལས་བྱུང་བའི་མུ་ཏིག་དང༌། །དུང་
དཀར་གཡས་འཁྱིལ་མེ་འབར་གཉིས། །སྤྲ་བ་ཁ་ཡི་ཁོག་དར་གསུམ། །འདི་
གསུམ་བྱང་གི་གཡང་ནོར་ཡིན། །གཞན་ཡང་གསེར་དངུལ་ས་ལེ་སྦྲམ། །གཟི་
མཆོང་སྤོས་ཤེལ་བྱི་རུ་དང༌། །གཡུ་དང་ཕྲ་མེན་གཡང་ཏྲི་སོགས། །མི་མིན་ལྷ་
འདྲེའི་ལས་ཟོག་རིགས། །སྟག་རལ་གོ་ཁྲབ་མདའ་མདུང་དང་། །སེང་གེ་གུང་
672



གོ་རའི་ཚྭ་ཡི་སྒོ་མོ་ཕྱེས།
དང་སྟག་གཟིག་རིགས། །སྲ་དབྱི་ཝ་སྤྲའི་པགས་རིགས་དང་། །རྟ་དྲེལ་བོལ་སོང་
རྐང་འགྲོས་རིགས། །ཆེན་པོ་མིན་ཀྱང་བསྔོ་བའི་རྟེན། །མེ་ཏོག་ཆུང་ཡང་མཆོད་
པའི་རྫས། །བླ་མ་སེང་ཆེན་རྗེ་ལ་འབུལ། །སྔོན་འདས་ཆོས་མེད་རྒྱལ་བློན་
དཔུང༌། །བདེ་འགྲོ་ཐོབ་པའི་སྐྱབས་སྨོན་ཞུ། །ངན་འགྲོ་མ་བཏང་རིན་པོ་ཆེ། །
མཐོ་རིས་སྟོན་དང་སྤྲུལ་པའི་སྐུ། །བསོད་ནམས་ཅན་གྱིས་བསགས་པའི་ནོར། །
འདྲེན་སྟོན་ཅན་གྱི་རྗེ་ལ་འབུལ། །དར་གོས་ཇ་ཕྲུག་ལ་སོགས་དང་། །གསེར་
དངུལ་རྟ་ཁྲབ་ནོར་གྱིས་རིགས། །འཚོ་བྱེད་འདོད་དགུ་ཟས་ཀྱི་རིགས། །གང་
དགོས་ཟས་ནོར་དགོས་མཁོའི་རྫས། །སེམས་ཀྱི་མདུད་པ་ཁྲོལ་ཏེ་འབུལ། །
ཚོགས་གཉིས་རྫོགས་ལ་སྒྲིབ་གཉིས་བྱང་། །བྱང་ཡུལ་འབངས་འཁོར་ལྷ་མི་སྡེ། །
ཆབ་འབངས་ཆོས་ཀྱིས་ཁྱབ་པར་མཛོད། །མི་རྒན་མ་ཤི་རྗེ་དང་མཇལ། །
གདམས་ངག་ཟབ་མོ་ཆོས་ཀྱི་སྦྱིན། །དམ་ཚིག་ཅན་ལ་དངོས་གྲུབ་སྩོལ། །སྐུ་
གསུམ་བརྒྱུད་པའི་ངོ་སྤྲོད་དེ། །སྡིག་པོ་ཆེ་ལ་བྱིན་གྱིས་རློབས། །དྲན་རྫོགས་འཕོ་
བའི་གདམས་ངག་དེ། །ཚེ་ཐུང་སྣུམ་ཟད་ཞུན་མར་ལ། །ལམ་སྟོན་མ་ཆུང་རིན་
པོ་ཆེ། །ཐུགས་རྗེའི་འོད་ཟེར་ལྕགས་ཀྱུ་དེས། །དད་ཅན་རིག་པའི་ཨ་ལོང་ལ། །
རྟག་ཏུ་གཏོང་བར་མ་མཛད་ལགས། །གླུ་འཁྲུལ་པ་སོང་ན་མཐོལ་ལོ་བཤགས། །
ངག་འཆལ་པ་བྱུང་ན་བཟོད་པར་མཛོད། །
ཅེས་གླུ་དེ་ཕུལ་ཏེ། ཕྱག་བཅས་ནོར་བུ་དར་དཀར་གྱིས་བརྒྱན་པ་མདུན་
དུ་ཕུལ་ནས། གྲལ་དུ་འཁོད་པ་ན། རྒྱལ་པོ་ཆེན་པོས། འོ་ན་བློན་བདེ་ཆེན་
དང༌། འདིར་ཚོགས་ལྷ་མི་དད་ལྡན་རྣམས། སྔོན་ལས་བཟང་པོའི་མཚམས་
སྦྱར་གྱིས། ཚོམ་བུ་གཅིག་ཏུ་འདུས་པའི་དོན། ཡང་དག་པའི་འདྲ་མ་འདི་འདྲ་
ཡོད། སྙན་ལྷང་ངེ་རྣ་བའི་དབང་པོ་ག ཏོད། ཅེས་ངག་རྟ་ཁྲོམ་ཆེན་ཟིལ་གནོན་
673



གོ་ར་ཚྭ་རྫོང་།
ལ་དྲངས་ཏེ་འདི་ལྟར་བཀའ་སྩལ་ཏོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ཐར་པའི་རྒྱུད་ལ་ལེན། །
ཨཱནི་སྐྱེ་མེད་ཆོས་ཀྱི་སྐུ། །ཨོ་ནི་འགགས་མེད་ལོངས་སྐུའི་གསུང་། །ཧཱུྃ་ནི་ཡང་
དག་ཐུགས་ཀྱི་བསྟན། །རིགས་དྲུག་ཆོས་ལ་འགྱུར་བར་ཤོག །ཁམས་གསུམ་
བདེ་ལ་འགོད་པར་ཤོག །སྐུ་གསུམ་རང་ངོ་འཕྲོད་པར་ཤོག །སྡིག་མེད་མངོན་
སངས་རྒྱས་པར་ཤོག །སྡིག་ཆེན་ན་རག་གནས་ནས་དྲངས། །ས་འདི་ཡར་སྟོད་
བྱང་གི་ཡུལ། །འབྲས་མོ་ལྗོངས་ཀྱི་ཤར་གྱི་ཚལ། །གཡང་རྫོང་ཤེལ་དཀར་མར་
ཤོམ་རེད། །མཁར་འདི་ཤ་རུ་གནམ་རྫོང་ཟེར། །བདུད་ཨ་ཆུང་ཀེ་རུའི་ཕ་
མཁར་རེད། །དེ་རིང་དཀར་མོ་ཆོས་རྫོང་བཏགས། །ཆོས་མེད་བྱང་རྒྱལ་ཁྲི་
བཙན་དེ། །བཙན་ཐབས་ལམ་ངོ་ཟིན་པ་རེད། །བྱང་ཡུལ་མུན་པའི་སྡིག་ལུང་
དེ། །ཆོས་ཀྱི་ཉི་མ་ཤར་ས་རེད། །མ་དག་དུག་ལྔའི་ཞིང་ས་དེ། །དག་པ་ལྔ་
འབྲས་སྨིན་ས་རེད། །མ་རིག་འཁོར་བའི་སྒྲིབ་གཡོགས་དེ། །འོད་གསལ་སྒྲིབ་པ་
དག་ས་རེད། །སྔོན་མཐུ་བཙན་པའི་སྨོན་པ་དེ། །བསམ་པ་བཞིན་དུ་འགྲུབ་ས་
རེད། །ང་འདྲ་ཁྱོད་ཚོས་ཅི་ལ་ཤེས། །མ་སང་གེ་སར་མིང་དུ་འབོད། །གོང་མ་
ལྷ་ཡི་ཚོགས་གྲལ་ནས། །མདའ་སྨྱུག་བཞིན་དུ་ཐུས་ལེ་དང་། །མོ་རྡེའུ་བཞིན་དུ་
བསལ་ལེ་རེད། །དེ་བསྟུན་བདུད་དང་ཧོར་འཇང་མོན། །སྟག་གཟིག་ཨ་གྲག་བྱེ་
རིའི་རྒྱལ། །སོག་སྟོད་སོག་སྨད་ཁུ་ཡེ་རྒྱལ། །ཆོས་མེད་སྡིག་པའི་རྒྱལ་ཁབ་བཅུ།།
ལུས་ངན་ཕྲལ་ནས་བདེ་འགྲོར་དྲངས། །མཐར་ཐུག་སངས་རྒྱས་གོ་འཕང་
བསྒྲོད། །ཆོས་ལྡན་ཨ་གྲག་ཉི་མ་དང༌། །ཉང་ཁྲི་ཁུ་ཡེ་སོ་ཁ་རྒྱལ། །དམ་ལྡན་
དཔའ་རྟུལ་ཚོགས་གྲལ་བཞག །རང་ཕན་མ་ཚད་གཞན་དོན་འགྲུབ། །དེ་ཕྱིར་
རྒྱལ་པོ་གེ་སར་ངས། །དོན་མེད་གཞན་འཕྲོག་ཡོང་བ་མིན། །དགོས་མེད་བཙན་
_674



གོ་རའི་ཚྭ་ཡི་སྒོ་མོ་ཕྱེས།
དབང་བཏང་བ་མིན། །ཟས་མེད་ཟ་ཚོར་ཡོང་བ་མིན། །འདི་ལོ་བྱང་གླིང་
འཁྲུག་པའི་དོན། །རྐྱེན་དེ་སྟག་རོང་འབངས་ཀྱིས་བསླང་། །མགྲོན་དེ་ཐོག་རི་
སྤུན་གྱིས་བསྐོལ། །ལུང་དེ་གོང་མ་ལྷ་ཡིས་གནང་། །དཀར་ནག་དགེ་སྡིག་དབྱེ་
བ་དང་། །ལྷ་བདུད་གཉིས་ཀྱི་འདུལ་རེས་དང་། །བསྒྲལ་ཞིང་འདྲེན་པའི་དུས་
བབ་བཅས། །ཐོག་རི་སྤུན་གསུམ་སྨོན་ལམ་ལོག །སྔོན་ཚེ་ཞང་བློན་ཀླུ་གཟིག་
དང༌། ཞང་སྟག་ཨ་བསྟེན་སྟོང་དཔོན་གསུམ། །དུག་སྦྱོར་ཐབས་ཀྱི་ཁྲི་རལ་
དང༌། །ཆོས་བློན་མང་པོའི་སྐུ་ལ་བསྡོས། །ད་བར་ངན་སོང་སྡུག་བསྔལ་མྱོང༌། །
དེ་ནས་འཕོས་པས་བྱང་ཡུལ་སྐྱེས། །འདི་ལོ་བ ཏུལ་བའི་དུས་ལ་བབ། །འདུལ་
བྱེད་རལ་གྲི་མདའ་མོ་བཅས། །གུ་རུས་བྱང་གི་བྲག་ལ་སྦས། །དགྲ་བོ་རང་
མཚོན་རང་གིས་བརྟུལ། །ཐར་ལམ་མཐོ་རིས་གནས་སུ་དྲངས། །མ་འོངས་
གཞན་ཕན་འགྲུབ་གྱུར་ནས། །རིམ་བཞིན་མཐོ་རིས་ཐོབ་པར་འགྱུར། །དེ་ནས་
བདེ་ཆེན་བྱང་གི་བློན། །དལ་འབྱོར་ཐོབ་ནས་ཚེ་བསོད་རྒྱས། །དམ་ཆོས་ཐོས་
པས་དོན་དང་ལྡན། །དགེ་བསྒྲུབ་སྡིག་སྤངས་འགྱོད་པས་བཤགས། །ཕྱིན་ཆད་
མི་བྱེད་དམ་བཅའ་ལོངས། །རང་ལུས་ལྷ་ཡི་ཕོ་བྲང་ལ། །རང་རིག་བླ་མ་རིག་
པའི་རྟ། །གཞན་ཚོལ་མི་དགོས་རིགས་ཀྱི་བུ། །རང་སེམས་སངས་རྒྱས་མ་ཤེས་
ན། །སྟོང་གསུམ་བསྐོར་ཡང་རྙེད་མི་འགྱུར། །གདམས་པའི་རང་ངོ་མཐོང་བས་
ན། །སངས་རྒྱས་རང་གི་རྒྱུད་ལ་ཡོད། །དེ་ཕྱིར་རང་སེམས་གཏན་ལ་ཕོབ། །
དགེ་བ་སྡིག་པ་རྩིས་ཞིབ་གྱིས། །རྒྱུ་འབྲས་ཕྱེ་བཞིན་བྲེ་ལ་བསགས། །གཞན་
གནོད་སྤང་ལ་རང་གུས་ཁུར། །གཞན་དགའ་རང་སྡུག་བཟོད་པ་བསྒོམ། །
གཞན་ཕན་འདུག་ན་དགྲ་བོ་ཡང་། །འདྲེན་པའི་བླ་མ་མངོན་སུམ་ཡིན། །ད་
འཇིག་ཁོ་སྡུག་ལོག་ལྟ་མཁན། །རང་མཐོང་ཆེ་ཡང་རྒྱལ་བསྟན་དགྲ། །དུག་ལྔས་
675



གོ་ར་ཚྭ་རྫོང་།
མངོན་སངས་རྒྱས་མི་སྲིད། །ང་རྒྱལ་གཞན་ཕན་འགྲུབ་མི་སྲིད། །དུག་དང་སྨན་
གཉིས་རྒྱུ་མི་མཐུན། །དགེ་བ་སྡིག་པ་ལམ་མི་གཅིག །བདེན་པ་རྫུན་པ་བློ་མི་
མཐུན། །དེ་ཕྱིར་སེམས་ལ་ནན་ཏན་གྱིས། །གདམས་ངག་ཞི་དུལ་ཅན་ལ་ཞུས། །
སེམས་ཀྱིས་སེམས་ལ་རྒྱང་སོ་ཚུགས། །མ་ནུས་པ་ལ་སྙིང་རྗེ་གྱིས། །བྱམས་པ་ཕ་
མ་མགྲོན་ལ་གྱིས། །སྦྱིན་པ་སྤྲང་དང་བྱ་ཁྱིར་སྟེར། །ཟས་ནོར་བསོག་འཇོག་མི་
དགེའི་གཞི། །མ་ཆགས་ཞེན་པ་གཏིང་ནས་སྤངས། །དགེ་སྡིག་དཀར་ནག་ལམ་
ཆེན་ལ། །གར་འགྲོ་རང་གི་ལས་ལ་རག །ཆོས་ཞོར་རང་དོན་མ་བསྒྲུབ་ན། །
གཞན་དོན་ཁོ་ན་ཆོས་ཀྱི་མཆོག །དགའ་བ་དགེ་བ་གཞན་ལ་གྱིས། །སྡུག་པ་
ངན་པ་དང་དུ་ལོང་། །བླ་མ་སྤྱི་བོའི་གཙུག་ཏུ་བསྒོམ། །གདམས་པ་སྙིང་གི་
དཀྱིལ་དུ་ཞོག །རིག་པ་མི་རྟག་འཆི་བ་སོམ། །རང་གཞན་མི་རྟག་ནམ་མཁའི་
མདངས། །འདུས་པ་མི་རྟག་ཞག་དུས་མགྲོན། །བ སོག་པ་མི་རྟག་མར་བབས་ཆུ།
སྙིང་པོ་དམ་པའི་ལྷ་ཆོས་ཡིན། །སྤྱི་བོར་ཐུགས་རྗེ་ཆེན་པོ་བསྒོམ། །ངག་ཏུ་
གསང་མཆོག་ཡིག་དྲུག་ཟློས། །ཐུགས་ནི་མཉམ་ཉིད་ཆེན་པོར་ཞོག །བཤགས་
པ་བསྔོ་བ་ནན་གྱིས་གྱིས། །དེ་ནས་ལྷ་མི་འགྲོ་བ་ཀུན། །ད་ནས་བཟུང་སྟེ་
མཆིས་ཀྱི་བར། །བྱང་ཡུལ་ཟེར་ནས་སྨད་པ་མེད། །གླིང་ཡུལ་ཟེར་ནས་བསྟོད་
པ་མེད། །ཆུ་ལ་ཆུ་བཞག་ལྷ་འབངས་གཅིག །མཐར་ཐུག་མངོན་པར་དགའ་
བའི་ཞིང་། །ཚོམ་བུ་གཅིག་ཏུ་སྨོན་ལམ་འདེབས། །འགྲུབ་པར་གྱུར་ཅིག་སྐལ་
ལྡན་རྣམས། །མངོན་སངས་རྒྱས་པའི་གདམས་ངག་གཅིག །སྨོན་པ་འགྲུབ་པའི་
བྱིན་མཐུ་གཉིས། །ཅི་བསམ་འགྲུབ་པའི་སྡོངས་གྲོགས་གསུམ། །རྩ་གསུམ་ལྷ་ཡི་
སྐྱོར་མ་ཡོད། །དཀར་ཕྱོགས་ཡོངས་ཀྱི་དཔུང་གཉེན་ཡོད། །འགོག་ཚ་ཇོ་རུའི་
སྨོན་ཚིག་ཡིན། །མི་འགྲུབ་མི་སྲིད་ལྷ་མིའི་ཚོགས། །ཐུགས་བདེ་བར་གནས་ཤིག་
676



གོ་རའི་ཚྭ་ཡི་སྒོ་མོ་ཕྱེས།
བྱང་ཡུལ་འབངས། །གོ་ན་རྣ་བའི་བདུད་རྩི་ལ། །མ་གོ་གླུ་ལ་འགྲེལ་བ་མེད། །
ཅེས་གསུངས་པས། དེར་ཡོད་ལྷ་མི་ཡོངས་དང་། བྱང་ཡུལ་རྒྱལ་འབངས་
རྣམས་མི་ཕྱེད་པའི་དད་པར་གྱུར་ཏེ། བློ་བདེ་བའི་གོ་ཡུལ་དང་བཅས་གནས། །
དེ་ཡི་དུས་ཇ་ཆང༌། ཤིང་ཐོག གྲོ་འབྲས། མངར་གསུམ། དཀར་གསུམ་གྱིས་
སྟོན་མོ་ལོངས་སྤྱོད་ལྷ་དང་མཉམ་པར་བྱས་ཏེ། གླུ་བྲོ་གཞས་གསུམ་དང་། རྟ་
རྒྱུག་མདའ་འཕེན། སྟོབས་འགྲན་རྩལ་སྦྱང་བཅས་དང༌། ཉི་མ་བཞུད་པ་དང་
སོ་སོའི་གནས་སུ་ཕེབས། བྱང་ཡུལ་ཕོ་མོ་རྣམས་རྒྱལ་པོ་འདས་ཁར་སེམས་ཉིད་
འཕྲོད་དེ་མངོན་འཚང་རྒྱ་བའི་རྒྱུ་མཚན་དང༌། ཀུན་ལ་དབང་བསྐུར་ཆོས་
བཤད་ཀྱི་དགེ་བའི་དེད་དཔོན་ཡིན་པ་དང་། སླད་ལྷ་འབངས་དཀར་པོ་ཆབས་
གཅིག་གིས་གནས་རྒྱུ་བཅས་རེ་འབྲས་འགྱུར་མེད་བྱུང་བས་བློ་བདེ་ཞིང་ངོ་་་་་་་
མཚར་བཞིན་གནས། དེ་ཡི་དུས་སུ་རྒྱལ་པོ་ཆེན་པོ་དེ་གཟིམ་གུར་དུ་འགྲོ་བ་
སེམས་ཅན་གྱི་དོན་དུ་སྟོང་ཉིད་སྙིང་རྗེའི་འོད་གསལ་ཕྱག་རྒྱ་ཆེན་པོའི་ཉམས་་་་
སྣང་མཉམ་བཞག་ངང་བཞུགས་པའི་ཚེ། མདུན་གྱི་ནམ་མཁའ་ཡངས་པའི་
མཁའ་ཀློང་ནས། རོལ་མོའི་སྒྲ་སྒྲོག མེ་ཏོག་གི་ཆར་བབས། ཡིད་དུ་འོངས་
པའི་དྲི་ཞིམ་གྱི་དུད་པས་ཁྱབ་ཅིང་བྱུང་བར། ཡར་ནམ་མཁའ་ལ་གཟིགས་པས།
འཇའ་ལམ་གྱི་རྒྱུད་ནས། གཏན་གྱི་སྲུང་མ་ནེ་ནེ་གནམ་སྨན་དཀར་མོ་དེ་སེང་
གེ་དཀར་མོ་སྒ་མེད་སྟེང་གི་པདྨ་དང་ཉི་མའི་གདན་གྱི་སྟེང་དུ་རོལ་པའི་སྟབས་
ཀྱིས་བཞུགས་ཤིང་། ཕྱག་གཡས་ཨིནྡྲ་ནི་ལ་ལྕགས་ཀྱུ་འགུག་པའི་ཚུལ་གྱིས་
བསྣམས་པ། གཡོན་པས་བཻཌཱུརྱའི་མཎྜལ་རིན་ཆེན་ཕྲ་ཚོམ་བཀོད་པའི་དབུས་སུ།
ཤེལ་ནས་བྱུང་བ་ཕ་ལམ། ཨིནྡྲ་ནི་ལ། མརྒད། མུ་ཏིག པདྨ་རཱ་ག་བཅས་
རིགས་མི་འདྲ་བ་རིན་པོ་ཆེའི་རིགས་དཔག་ཏུ་མེད་པས་ཚོམ་བུ་བཀོད་པ་ཐུགས་་
，，
677



གོ་ར་ཚྭ་རྫོང་།
ཀར་འཛིན་ཅིང་འཁོར་དུ་རིགས་བཞིའི་མཁའ་འགྲོ་མ་དང༌། ཚེ་རིང་མཆེད་ལྔ་
ལྷ་དང་ལྷ་མོའི་གར་སྟབས་ངང་ནས་ཇེ་ཉེར་ཕེབས་ཏེ། ལུང་བསྟན་གསལ་ཚིག་
གི་མགུར་མ་འདི་ལྟར་གནང་བར་གྲགས་སོ། །
ཨོཾ་མ་ཎི་པདྨེ་ཧཱུཾ། ཆོས་ཧཱུྃ་ཧིམ་ཎི་པདྨེ་ཧཱུཾ། །ཆོས་འབྱུང་དཀར་པོས་ལམ་
སྣ་དྲོངས། །ཡང་འབྱུང་སེར་པོས་ཁ་འཛིན་མཛོད། །ཡང་དག་པའི་ཆོས་ལ་
འགྱུར་བར་ཤོག །མ་དག་འགྲོ་བ་རིགས་དྲུག་དེ། །དག་པའི་ཞིང་ལ་འདྲེན་དུ་
གསོལ། །མ་གྲོལ་ལྟ་ལོག་ལས་ངན་རྣམས། །སྨིན་གྲོལ་གདམས་པ་ཐོབ་པར་
ཤོག །མ་ཁྱབ་མུན་པའི་གླིང་ཕྲན་དེ། །དམ་པ་ཆོས་ཀྱིས་ཁྱབ་པར་ཤོག །ས་
འདི་བྱང་སྟོད་གོ་རའི་ས། །འབྲས་མོ་ལུང་གི་ཤར་གྱི་ཚལ། །འབྲས་ཆུང་པདྨའི་
བཀོད་ལེགས་ཟེར། །མཁའ་འགྲོ་གཉིས་པའི་འདུ་ར་རེད། །མཁར་འདི་གནམ་
རྫོང་ཕྱུག་མོ་ཟེར། །དེང་སང་ལྷ་མཁར་ལྡེམ་དྲུག་ཟེར། །དམ་ཆོས་འཁོར་ལོ་
བསྐོར་ས་རེད། །སྡིག་ཆེན་བཙན་ཐབས་སྤར་ས་རེད། །ཞང་བློན་དམ་ལ་
བཏགས་ས་རེད། །ཆོས་མེད་ཆོས་ལ་སྒྱུར་ས་རེད། །རིགས་ལྔའི་གཏེར་སྒོ་ཕྱེ་ས་
རེད། །ང་འདྲ་ང་ངོ་མ་ཤེས་ན། །བྱང་ཤར་མུ་ལེ་མཐིང་མཚོ་ནས། །སྲིད་
གསུམ་བདག་མོ་རེ་མ་ཏི། །རྒྱལ་པོའི་སྲུང་མ་ནེ་ནེ་སྨན། །སྐྱེས་བུ་མཁྱེན་པའི་
བདག་ཉིད་ལ། །གསལ་འདེབས་ལུང་བསྟན་མ་དགོས་ཀྱང༌། །བཀོད་པ་
གཟུགས་སྐུའི་དཀྱིལ་འཁོར་ལ། །ཡེངས་མེད་དྲན་བསྐུལ་ང་རང་ཡིན། །དཔྱིད་
གསུམ་འབྱུང་ལྔའི་བསུ་མ་ལ། །ཁུ་བྱུག་སྔོན་མོའི་སྙན་གླུ་ཡིན། །རྒྱལ་པོ་བསྐུལ་
བའི་དྲན་གསོལ་དང༌། །བསྟན་པ་སྲུང་བའི་དམ་ལྡན་གཉིས། །དངོས་གྲུབ་སྩོལ་
བའི་སྡོངས་གྲོགས་གསུམ། །བར་ཆད་སེལ་བའི་སྲུང་མ་བཞི། །ཕྲིན་ལས་སྒྲུབ་
པའི་བསྟན་སྲུང་ལྔ། །གོང་མ་ལྷ་ནས་བསྐོས་ལེ་རེད། །དེ་ནས་རྒྱལ་པོ་ལྷ་མིའི་
678



གོ་རའི་ཚྭ་ཡི་སྒོ་མོ་ཕྱེས།
--
--
-
-
མགོན། །བརྒྱ་བྱིན་གཡུལ་ལ་ཆས་པའི་དུས། །ལྷ་མིན་དབང་ལ་འདུས་ནས་
བྱུང་། །ཁྱུང་ཆེན་དགུང་ནས་འཕུར་བའི་དུས། །གཤོག་ཐོག་ཟིལ་གྱིས་གནོན་
ནས་བྱུང་། །དར་སེང་གངས་སྟོད་འགྲིམ་པའི་དུས། །སྡེར་ཆགས་དབང་དུ་
འདུས་ནས་བྱུང་། །གླིང་དཀར་གཡུལ་ལ་ཆས་པའི་དུས། །བྱང་ཡུལ་དབང་དུ་
འདུས་ནས་བྱུང་། །གོང་མའི་བཀའ་མངག་འགྲུབ་ནས་བྱུང༌། །དབུ་ནག་བདེ་
ལ་བཀོད་ནས་བྱུང་། །དེ་ནས་རྒྱལ་པོ་ལྷ་ཡི་སྲས། །མཚོ་སྐྱེས་རྒྱལ་བའི་བཀའ་
ལུང་ལ། །བྱང་ཡུལ་གཡང་གི་ར་བ་ལ། །བཅུད་གཡང་ཚྭ་གཏེར་བཅུ་གསུམ་
ཡོད། །རིན་ཆེན་རིགས་དང་གསེར་ཟངས་ལྕགས། །གཏེར་ལྔ་སྐྱེས་བུས་ལས་
བསྐོས་རེད། །ཕུ་ལུང་གངས་ཀྱི་ར་བ་ན། །གངས་ཤེལ་གུར་དཀར་མོའི་ཁོང་
སེང་ན། །ཤེལ་གྱི་ཕ་བོང་གྲུ་བཞི་ནང་། །ཤེལ་གྱི་སྐུ་གདུང་ཆ་བརྒྱད་ཡོད། །
ཤེས་རབ་ཤེལ་གྱི་རལ་གྲི་ཡོད། །སྟོང་ཉིད་ཆར་རྫི་དཀར་ནག་ཡོད། །སྲིད་པ་ཡེ་
ཡི་མཚན་ཐོད་ཡོད། །མཆོང་གི་རུས་སྦལ་འཁུན་ཤེས་ཡོད། །གཟི་ཡི་ཨོ་ཡོ་ཟུག་
ཤེས་ཡོད། །དེ་ནས་མར་ལ་ཕེབས་པའི་དུས། །ཨ་ཡེར་གངས་ཀྱི་ར་བ་ན། །
བྲག་གཉིས་སྒོ་མོ་རྒྱབ་འདྲ་ཡོད། །ཆུ་གཉིས་ཆབ་མ་སྡེབ་འདྲ་ཡོད། །ལམ་
གཉིས་ཐག་དཀར་བརྒྱང་འདྲ་ཡོད། །དེ་འདྲའི་ཕུ་ཡི་གངས་ཁྲོད་ན། །ཁྱུང་ཆེན་
ག ཤོག་གུར་ཕུབ་འདྲ་ཡོད། །དེ་འདྲའི་གངས་ཀྱི་ཁོང་སེང་ན། །གངས་ལས་གྲུབ་
པའི་སྙིང་པོ་ལྔ། །དཀར་ལ་འོད་ཟེར་འབར་བ་ཡོད། །དགུང་ལ་སྐར་རྒྱན་ཤར་
འདྲ་ཡོད། །ཕ་ལམ་རིགས་ལས་བྱུང་བ་ཡིན། །དམར་ལ་མེ་ལྕེ་འབར་འདྲ་ཡོད། །
སྐྱིད་ལ་ཞུན་མར་གཏམ་འདྲ་ཡོད། །དེ་པདྨའི་རིགས་ལས་བྱུང་བ་ཡིན། །སྔོ་ལ་
ནམ་མཁའ་དྭངས་འདྲ་ཡོད། །མཚོ་ལ་ཆར་སྨུག་འཐིབ་འདྲ་ཡོད། །དེ་ཨིནྡྲ་ནི་
ལའི་རིགས་ལས་བྱུང་། །ད་དུང་ཚོན་སྣ་འདྲ་མིན་ཡོད། །འཇིག་རྟེན་དཀོན་
679



གོ་ར་ཚྭ་རྫོང་།
------
---------
-
-
-
-
-
པའི་ལས་ཟོག་རེད། །མ་ཟད་བཅུད་ལྔའི་ཚྭ་གཏེར་ལ། །སྟོད་ལ་ཨ་ཡེར་མཚོ་མོ་
དང་། །ཨ་རུའི་དར་མཚོ་ཕྱུག་མོ་དང༌། །བཙན་མཚོ་གཡག་མཚོ་མདུང་མཚོ་
བཅས། །དཀར་ཚྭ་སྨར་ཚྭ་བྲམ་ཚྭ་དང༌། །འབྲི་ལ་ཀཾ་ཚྭ་རློན་ཚྭ་དང་། །རྨུ་ལ་
རི་ཚྭ་ཐང་ཚྭ་དང་། །སྨུག་ལ་རི་ཚྭ་ཐང་ཚྭ་དང་། །ལྗང་ལ་སྣ་ལྔའི་ཐང་ཚྭ་དང་། ། །
ཨག་ལ་ཚྭ་ཆེན་བཅོ་བརྒྱད་དང་། །འབྲི་རུ་སེ་ཕ་ལུང་མདའ་ལ། །གནམ་ལྕགས་
ཞུན་མའི་གཏེར་ཁ་ཡོད། །འབྲི་ཆུའི་རབས་ཁ་གོང་འོག་ལ། །རིན་ཆེན་གསེར་
གྱི་གཏེར་ཁ་ཡོད། །གདོང་བརྒྱའི་གཞུང་ལ་རིན་ཆེན་ཤེལ། །ཁ་དོག་ལྔ་ལྡན་
གཏེར་ཁ་ཡོད། །ལྗོངས་དང་ཆད་མོས་ཁོང་སེང་ལ། །གཡུ་དང་མརྒད་གཏེར་ཁ་
ཡོད། །འདམ་ལ་རིན་ཆེན་ས་ལེ་སྦྲམ། །ཚྭ་དང་ཚྭ་ལ་བུལ་ཏོག་བཅས། །དགོས་
མཁོའི་གཏེར་ཁ་སྣ་ཚོགས་དེ། །གུ་རུས་སྦས་པའི་གཏེར་ཁ་ཡིན། །གེ་སར་ཁྱེད་
ཀྱི་གཏེར་སྐལ་ཡིན། །འབྲི་དང་ལུག་གི་གཏེར་ཁ་དེ། །གཡུང་དྲུང་བོན་གྱི་
གཏེར་གནས་ཡིན། །སྟག་རོང་དཔོན་དང་ལྷ་རྒོད་གཉིས། །དུས་བབ་གཏེར་
ལས་འདོན་དགོས་ཡོད། །དེ་ནས་རྒྱལ་པོ་ཆེན་པོ་ཁྱོད། །ཉིན་གཅིག་དུས་ལ་
གཏེར་རྣམས་བཞེས། །ཕྱིན་ཆད་མི་ལོན་དུས་ལས་ཡོལ། །དེ་བབས་ལྕང་དཀར་
བེར་ག་ལ། །རྩ་རླུང་གཉིས་ཀྱི་གཤོག་པ་སྤྲོད། །ལས་འཕྲོ་ལྡན་པའི་སྨོན་པ་
དང་། །འཕེལ་འགྲིབ་མེད་པའི་བསྒོ་བ་མཛོད། །ཟས་བཅུད་གཡང་གི་གཏེར་ཚ་
དེ། །ལྷོ་གླིང་བཅུད་ལ་སྨིན་པར་མཛོད། །གཞན་ཡང་གཏེར་གནས་དུས་བབ་
རྣམས། །སྐྱེས་བུ་མཁྱེན་པའི་སྤྱན་ལྡན་གྱིས། །མི་གཟིགས་མི་ཡོང་གཏེར་ནས་
བཞེས། །གཏེར་ཚབ་སོ་སོར་ཁྲིག་གེར་ཞོག །གཞན་ཡང་ཡུལ་གྱི་ཆགས་ཚུལ་
དང༌། །ལ་དང་ལུང་པའི་འགྲོ་ལུགས་སོགས། །རྒྱས་པར་མི་ཞུ་ཉི་མ་བཤོལ། །
རྒྱལ་པོའི་ཛར་ཇ་གསོལ་རན་རེད། །ཁྲི་གདུགས་ཉི་མས་རྒྱབ་ནས་དེད། །སྐྱ་
680



གོ་རའི་ཚྭ་ཡི་སྒོ་མོ་ཕྱེས།
--
རེངས་ནམ་གྱིས་སྡུན་ནས་བསུས། །མཁའ་འགྲོའི་འདུ་ར་གྲོལ་ལ་ཉེ། །མི་སྡོད་
འགྲོ་བའི་དུས་ལ་བབ། །གསན་ན་མཁའ་འགྲོའི་དྲང་ཐིག་ཡིན། །མ་གསན་མ་
གསུང་རིན་པོ་ཆེ། །
ཞེས་ལུང་བསྟན་གྱི་གསུང་དབྱངས་མགུར་མ་རྫོགས་པ་ན་འཇའ་ཡལ་བ་་་་
ལྟར་གཤེགས། དེ་ནས་གླིང་གི་དཔའ་རྟུལ་ལྷ་མི་རྣམས་ཀྱི་སྣང་ཚུལ་ལ་དྲི་ཞིམ་
པ་དང༌། རོལ་མོའི་སྒྲ་བཅས། ད་ལན་རྒྱལ་མཆོག་རིན་པོ་ཆེ་ལ་ལྷ་ཡིས་ལུང་
བསྟན་ཡོད་པ་འདྲ་བསམས་ཏེ། གསོལ་བ་ཡང་ཡང་བཏབ་སྟེ་གནས། ཉི་དྲོས་
སྦྲུལ་གྱི་དུས་དེར་དཔའ་རྟུལ་རྣམས་འཚོགས་བརྡ་བྱུང་བ་དང་། ལྷ་སྲས་དམ་པ་
དབུ་བཞུགས་དཔའ་རྟུལ་རྣམས་ཚོམས་ཆེན་དུ་འདུས་ནས་སོ་སོའི་བཞུགས་གྲལ་་
ལ་འཁོད་དེ། གྲལ་ཇ་ཞིག་དྲངས་ཚར་བ་ན། རྒྱལ་པོ་ཆེན་པོ་ཉིད་གསེར་ཁྲིར་
ཕེབས་ནས་ཞལ་འཛུམ་མདངས་དང་ལྡན་པའི་ངང་ནས་གསུང་གླེང་དུ་མའི་་་་་་
མཐར། བྱང་གི་གཏེར་རྣམས་དུས་བབ་ཀྱིས་འདོན་པའི་མཁའ་འགྲོའི་ལུང་
བསྟན་བྱུང་ལུགས་རྣམས་རྒྱས་པར་གསུངས། དཔོན་རྒྱུད་དཔའ་རྟུལ་རྣམས་
ཡིད་ཆེས་ཏེ། མ་འོངས་སེམས་ཅན་དོན་ཀུན་སྒྲུབ་པ་བཀའ་དྲིན་ཆེ་ཟེར་ཏེ་དད་
གུས་བཅས་གནས་ཤིང་བཟའ་བཏུང་ལོངས་སྤྱོད་དཔག་ཏུ་མེད་པས་དགྱེས་སྟོན་་
དང་རྩེ་དགའ་ཅི་རིགས་ངང་བཞུགས། དེ་ནས་སྣོན་ཟླ་བའི་ཡར་ཚེས་བརྒྱད་ཀྱི་
གཟའ་སྐར་དགེ་བའི་ཉིན། ནམ་གསལ་བའི་དུས་དེར། རྒྱལ་པོ་ཆེན་པོ་སྐུ་
བཞེངས་ཏེ། བསང་དང་ལྷ་ངོ་བསྟོད། སྐུ་ཆས་རྣམས་གསོལ་ཞིང་འདོ་བ་རྐྱང་
པོ་རྩལ་ལྡན་ལ་རིན་པོ་ཆེའི་སྒ་ཆས་རྣམས་སྤྲད་ཅིང་། ཆིབས་གོང་ལ་བུད་དེ་
ཆས་པ་དང་མཉམ་དུ་ནམ་མཁའ་ནས་འཇའ་ཁ་དོག་མི་འདྲ་བ་མང་པོ་ཤར་ཏེ།
རོལ་མོའི་སྒྲ་སྒྲོགས། མེ་ཏོག་མནྡ་ར་དང་། ཀུ་མུད། པདྨ་དཀར་པོ། གུར་
681



གོ་ར་ཚྭ་རྫོང་།
གུམ་བཅས་ཀྱི་ཆར་བབས། ལྷ་རྟ་རྐྱང་བུ་ནས་ཧུ་ཧུ་ལན་གསུམ་བྱས་པས་ས་
རྣམ་པ་དྲུག་ཏུ་གཡོས་ཤིང༌། འཇའ་སྤྲིན་དཀར་པོའི་ཀློང་ནས་ནམ་མཁར་
འཕགས་ཏེ་འཇའ་ཚོན་ཟེར་གྱི་རྒྱུད་ནས་ཕེབས། ཐུགས་ཀྱི་སྤྲུལ་པ་དཔོན་ཆུང་
ཇོ་རུ་རྒྱལ་པོ་དེ་ཇོ་ཆས་སྣ་དགུས་བརྒྱན་ཏེ། དཔའ་རྟུལ་སྟག་རོང་ཁྲོ་ཐུང་། ཨ་
མྱེ་ལྷ་རྒོད་བཅས་དཔོན་བློན་སུམ་ཅུ་སོ་བདུན་དེ་ལྕང་དཀར་བེར་ག་ལ་ཆིབས་་་་་
ཤིང༌། གློག་འཁྱུག་པ་ལྟར་ཕེབས། གངས་ཨ་ཡེར་ཤེལ་གུར་དཀར་ཁོང་སེང་བྱ་
ཁྱུང་ཆེན་གྱི་སྒྲོ་གུར་ཕུབ་པ་ལྟ་བུ་མཐོན་མཐིང་གངས་ཀྱི་ར་བར་དེར། རིན་
ཆེན་ཤེལ་ལས་གྲུབ་པའི་ཕ་བོང་གྲུ་བཞི་སྒོ་ལ་མཚལ་གྱི་ཨེ་ཝཾ་རེ་ཡོད་པ་དེ་རུ་་་་་
ཕེབས་ཏེ། ཅུང་ཙམ་སྐུ་མལ་བརྟེན་པའི་ཚུལ་དུ། ཚེ་རིང་མཆེད་ལྔས་རིག་མའི་
ཚུལ་དུ་ཇ་ཆང་གི་སྐྱེམས་ཞུས་དང་། བུད་མེད་དཀར་སེར་དམར་ལྗང་མཐིང་ཀ་
བཅས་ཁ་དོག་ལྔ་ལྡན། རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ་བཅུ་དྲུག་ལོན་
པའི་ན་ཚོད་ལྟར་ལྔ་ལ་དཔའ་བོ་མཁའ་འགྲོའི་ཚོགས་བསམ་གྱིས་མི་ཁྱབ་པས་་་་་
བསྐོར་བ་ལྔ་བྱུང་སྟེ། ཚོགས་ཀྱི་མཆོད་པ་དང་། བདུད་རྩིའི་བཀང་བའི་ཀ་པཱ་
ལ་བཅུད་ཟད་མི་ཤེས་པ་ཕུལ་ཏེ། རྒྱལ་བློན་དཔའ་རྟུལ་རྣམས་ལ་ཚིགས་སུ་
བཅད་པ་འདི་ལྟར་རོ། །ཨེ་མ་ངོ་མཚར་རྨད་ཀྱི་ཆོས། །མཛེས་པའི་གཟུགས་
དང་སྙན་པའི་དབྱངས། །དྲི་ཞིམ་རོ་ལྡན་བདུད་རྩིས་ཆང་། །སྣང་གསལ་རོལ་
མོ་ཕྱག་རྒྱ་གར། །འདོད་ཡོན་ཞལ་ཟས་རོ་བརྒྱའི་བཅུད། །འབུལ་གྱི་ལེགས་པར་
བཞེས་སུ་གསོལ། །གཟུགས་སྐུ་མི་འདའ་བཞུགས་གསོལ་འདེབས། །དམ་ཆོས་
གསུང་གི་དངོས་གྲུབ་སྩོལ། །ཐུགས་རྗེས་འགྲོ་བའི་དོན་ཀུན་བསྒྲུབ། །བརྩེ་བས་
རྗེས་སུ་འཛིན་མཛོད་ལ། །བསྐལ་པ་ཇི་སྲིད་འཚོ་ཡི་བར། །ཆོས་ཀྱི་འཁོར་ལོ་
བསྐོར་དུ་གསོལ། །ཞེས་ཞུས་ཏེ་ལྷ་ཡི་ཞལ་ཟས་རོ་བརྒྱ་ལྡན་པ་དང༌། བདུད་རྩི་
LEE
-
682



གོ་རའི་ཚྭ་ཡི་སྒོ་མོ་ཕྱེས།
ཆང་རྣམས་དྲངས། དེ་ནས་རྒྱལ་པོ་ཆེན་པོས་ཕྱག་མདའ་གཡུ་སྟོང་རྒོད་སྒྲོ་མ་ལ་
དར་དཀར་རིན་ཆེན་སྣ་ཚོགས་ཀྱིས་བརྒྱན་པ་ཕྱག་གཡས་སུ་འཛིན་ཅིང་།
གཡོན་པས་རིན་ཆེན་ཚེ་བུམ་བདུད་རྩིས་གང་བ་དང་། གཏེར་གྱི་ལྡེ་མིག་རིན་
པོ་ཆེ་ལས་གྲུབ་པ་ཐོགས་ནས། འགགས་མེད་རྡོ་རྗེའི་སྒྲ་དབྱངས་ཆོས་གླུ་རིང་མོ་
ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་སྐྱེ་བ་མེད་པའི་གླུ། །ཐ་ལ་འགག་པ་མེད་པའི་
གསུང་། །ཡང་ཐ་འཁྲུལ་པ་མེད་པའི་ཐུགས། །སྟེང་དག་པ་ཆོས་ཀྱི་ཞིང་ཁམས་
ནས། །ལྷ་ཀུན་འདུས་རྡོ་རྗེ་འཆང་ཆེན་པོ། །གནས་འབྲལ་མེད་སྤྱི་བོའི་གཙུག་
ཏུ་བཞུགས། །ཕ་སྙིང་རྗེའི་མངའ་བདག་སྤྱན་རས་གཟིགས། །གསུང་མ་
འགགས་མགྲིན་པའི་དབུས་ན་བཞུགས། །རྗེ་དུས་གསུམ་སངས་རྒྱས་པདྨ་
འབྱུང་། །སྙིང་ཟེའུ་འབྲུའི་རྒྱན་གྱི་པད་ཟླར་བཞུགས། །དཔལ་ཁྲོ་བོའི་རྒྱལ་པོ་
རྟ་མགྲིན་པ། །གདན་ཉི་ཟླ་ལྟེ་བའི་དབུས་ན་བཞུགས། །མ་རྡོ་རྗེ་ཕག་མོ་ཌཱ་ཀིའི་
ཚོགས། །གདན་པད་ཉི་གསང་བའི་དབུས་ན་བཞུགས། །གནས་ཕྱོགས་བཞི་
རབ་འབྱམས་ཞིང་ཁམས་ན། །ལྷ་མཁའ་འགྲོ་ཆོས་སྐྱོང་རྒྱ་མཚོའི་ཚོགས། །སྐུ་
བལྟ་བས་མི་ངོམ་མཚན་དཔེས་བརྒྱན། །གསུང་ཚངས་དབྱངས་མགུར་མ་འུ་རུ་
རུ། །ཐུགས་སྙིང་རྗེའི་འགྲོ་ལ་ཤ་ར་ར། །རྩ་བར་བརྒྱུད་པའི་བླ་མ་དང༌། །ཡི་
དམ་ཆོས་སྐྱོང་སྲུང་མའི་ཚོགས། །མ་དང་མཁའ་འགྲོ་གནམ་སྨན་བཅས། །མ་
ལུས་གནས་འདིར་གཤེགས་སུ་གསོལ། །ཤར་ཕྱོགས་ཞི་བའི་ལས་མཛད་མ། །
དཀར་མོ་བྱེ་བ་འབུམ་གྱིས་བསྐོར། །ཕྱག་གཡས་འགུགས་པའི་ལྕགས་ཀྱུ་
བསྣམས། །གཡོན་པས་རིན་ཆེན་སྣ་ལྔ་འཛིན། །ལྷོ་ཕྱོགས་རྒྱས་པའི་ལས་མཛད་
མ། །སེར་མོ་བྱེ་བ་འབུམ་གྱིས་བསྐོར། །ཕྱག་གཡས་འགུག་པའི་ལྕགས་ཀྱུ་
-
683



གོ་ར་ཚྭ་རྫོང་།
བསྣམས། །གཡོན་པས་རིན་ཆེན་སྣ་ལྔ་འཛིན། །ནུབ་ཕྱོགས་དབང་གི་ལས་
མཛད་མ། །དམར་མོ་བྱེ་བ་འབུམ་གྱིས་བསྐོར། །ཕྱག་གཡག་འགུག་པའི་ལྕགས་
ཀྱུ་བསྣམས། །གཡོན་པས་རིན་ཆེན་སྣ་ལྔ་འཛིན། །བྱང་ཕྱོགས་དྲག་པོའི་ལས་
མཛད་མ། །སྔོན་མོ་བྱེ་བ་འབུམ་གྱིས་བསྐོར། །ཕྱག་གཡས་འགུགས་པའི་ལྕགས་
ཀྱུ་བསྣམས། །གཡོན་པས་རིན་ཆེན་སྣ་ལྔ་འཛིན། །དབུས་ཕྱོགས་སངས་རྒྱས་
མཁའ་འགྲོ་མ། །ལྗང་མོ་བྱེ་བ་འབུམ་གྱིས་བསྐོར། །ཕྱག་གཡས་འགུགས་པའི་
ལྕགས་ཀྱུ་བསྣམས། །གཡོན་པས་རིན་ཆེན་སྣ་ལྔ་འཛིན། །གནས་འདིར་བྱིན་
ཕོབ་སྡོངས་གྲོགས་མཛོད། །ཚངས་པ་ལྷ་དང་གཉན་ཆེན་སྡེ། །མ་དྲོས་ཀླུ་དང་
གཉན་སྟག་སོགས། །ཕུ་བོ་ནུ་བོ་སྲིང་གཅིག་སྨན། །སྐྱེས་བུའི་ལས་ལྷ་ལམ་ལྷ་
འབུམ། །རྨ་རྒྱལ་ནགས་རྒྱལ་རྫ་རྒྱལ་བཅས། །གནམ་སྨན་ཚེ་རིང་མཆེད་ལྔ་
དང་། །གཏེར་སྲུང་བརྟན་མ་བཅུ་གཉིས་སོགས། །གནས་འདིར་སྡོངས་གྲོགས་
གཤེགས་སུ་གསོལ། །དེ་ནས་ལྷ་མི་དཔུང་གི་ཚོགས། །དུས་ལ་བབ་པའི་བྱང་གི་
གཏེར། །འཛམ་གླིང་མ་བགོས་ཐུན་མོང་ཡིན། །བཅུད་ལྡན་རིན་ཆེན་གཏེར་ལྔ་
བཅས། །དུས་ལ་བབ་པའི་ལས་ཀྱིས་བསྐོར། །རྐྱེན་ངན་གྲོགས་སུ་ཤར་བ་དང་།།
ངན་ལས་བཟང་དུ་འགྱུར་བ་དང༌། །རྟེན་འབྲེལ་དུས་ལས་འགྱུར་བ་མེད། །
ཐེག་སྨན་སེམས་ཀྱི་ཆོ་འཕྲུལ་ལས། །གེ་སར་སྟོབས་རྩལ་ཆེ་དང་གཅིག །དཔའ་
རྟུལ་དཔུང་པ་རྒོད་ལེ་གཉིས། །རྒྱལ་དགུའི་ལས་དམག་མང་ལེ་གསུམ། །དོན་
མེད་གཡོ་འཁྲུག་ལྷོང་བས་སེམས། །ཡང་དག་དོན་གྱི་རྡོ་ག་ལ། །རིན་ཆེན་ལྔ་ཡི་
གཏེར་རྫས་དེ། །མེད་ཐབས་མེད་པའི་འགྲོ་དོན་ཡོད། །ཤེལ་ནི་རིན་ཆེན་གངས་
ཀྱི་བཅུད། །འབྱུང་ལྔ་འདུས་པའི་ལས་ལ་གྲུབ། །དྭངས་མ་ལྔ་ཡི་སྙིང་པོ་ཡིན། །
མཁོ་བ་འཛམ་བུ་གླིང་ལ་མཁོ། །བཟང་པོ་མཆོད་པའི་བྱེ་བྲག་གཅིག །བདུད་རྩི་
684



གོ་རའི་ཚྭ་ཡི་སྒོ་མོ་ཕྱེས།
སྨན་གྱི་སྐྱོར་རོགས་གཉིས། །རྟེན་དང་དམ་རྫས་སྙིང་པོ་གསུམ། །བཟང་པོ་རྫས་
ཀྱི་ཁྱད་ནོར་ཡིན། །མ་འོངས་སུམ་ཅུའི་ཁ་རལ་དུས། །ཆོས་མེད་སྡིག་ལ་འབད་
པའི་དུས། །ཆོས་ལ་ལོག་ལྟ་མང་བའི་དུས། །ཆོས་སྒྲུབ་ཆོས་ཀྱིས་བྱེད་པའི་དུས། །
རྒྱུ་འབྲས་ཁྱད་དུ་གསོད་པའི་དུས། །བཟང་ལ་ཡར་ལྟོས་མེད་པའི་དུས། །ངན་
སྡིག་རྒྱུན་དུ་འཆང་བའི་དུས། །བདེན་རྫུན་དབྱེ་བ་མེད་པའི་དུས། །དཀར་ནག་
ཞིབ་བཤེར་ཟད་པའི་དུས། །ཁྲིམས་གཙོས་ཁྲིམས་བ ཤིག་བྱེད་པའི་དུས། །འགྲོ་
རྣམས་སྡུག་ལ་བསྒྱུར་བའི་དུས། །ངན་པ་དུག་གི་སྦྱོར་སྡེབ་དང༌། །ཡུལ་ཁམས་
འཕུང་བའི་མཚོན་ཆ་བཅས། །འཇིག་རྟེན་སྲིད་པའི་འགྱུར་ལྡོག་ལ། །བཟང་
ངན་གོ་ལོག་འཁོར་བ་དང༌། །དྲོ་གྲང་འབྱུང་ལྔའི་འགྲོ་ལུགས་བཅས། །ཡག་
ཉེས་བྱེད་པོའི་ལས་ལ་རག །ཡ་རབས་སྤྱོད་པའི་མཐུན་རྐྱེན་ཡིན། །མ་རབས་
བྱེད་པའི་གཞི་མ་ཡིན། །རིན་ཆེན་ཤེལ་གྱི་ཕ་བོང་ནང་། །ཤེལ་གྱི་སྐུ་གདུང་ཆ་
བརྒྱད་ཡོད། །འགྲོ་བ་དྲུག་གི་མཆོད་གནས་ཡིན། །སྟོང་ཉིད་ཤེལ་གྱི་རལ་གྲི་
ཡོད། །འབྱུང་ལྔའི་བར་ཆད་གཅོད་བྱེད་པའི། །སྟོང་ཉིད་ཆར་རྫི་དཀར་ནག་
ཡོད། །ཆར་རླུང་འབེབས་པའི་ནོར་བུ་ཡིན། །སྲིད་པ་ཡེ་ཡི་མཚན་ཐོད་ཡོད། །
འདོད་དགུ་འབྱུང་བའི་ནོར་བུ་ཡིན། །མཆོང་གི་རུས་སྦལ་འཁུན་ཤེས་ཡོད། །
འབྱུང་བ་ས་ཡི་སྙིང་པོ་ཡིན། །གཟི་ཡི་ཨོ་ཡོ་ཟུག་ཤེས་ཡོད། །གནོད་སྦྱིན་ནོར་
གྱི་སྙིང་པོ་ཡིན། །དེ་ནས་ཕ་གི་གངས་ཀྱི་རར། །ཤེལ་ལ་ཁ་དོག་ལྔ་ལྡན་ཡོད། །
དཀར་ལ་འོད་ཟེར་འཕྲོ་བ་ཡོད། །དམར་ལ་མེ་ལྕེ་འཁྱིལ་འདྲ་ཡོད། །སེར་ལ་ཉི་
མ་ཤར་འདྲ་ཡོད། །ལྗང་ལ་ལྷ་ཤིང་འཁྲུངས་འདྲ་ཡོད། །སྔོ་ལ་རྒྱ་མཚོ་ཕྱུར་འདྲ་
ཡོད། །དེ་རིན་ཆེན་ལྔ་ཡི་གཏེར་ཁ་ཡིན། །དེ་ནས་མར་ལ་ཕེབས་པའི་དུས། །
འབྱུང་བའི་བཅུད་ཀྱི་སྙིང་པོའི་གཏེར། །སྟོད་ལ་ཨ་ཡེར་ཚྭ་མཚོ་ཡོད། །བར་ལ་
685



གོ་ར་ཚྭ་རྫོང་།
--
-
-
--
--
-
----
-
1
，
，
，
དར་མཚོ་ཕྱུག་མོ་ཡོད། །བཙན་མཚོ་གཡག་མཚོ་མདུང་མཚོ་སོགས། །དེ་རྣམས་
སྟོད་ཀྱི་གཏེར་ཁ་ཡིན། །དཀར་ལ་ཤེལ་གྱི་ཚྭ་མཚོ་ཡོད། །བྲམ་ལ་རག་པའི་ཚྭ་
མཚོ་ཡོད། །རྨར་ལ་སྨུག་མོའི་ཚྭ་མཚོ་ཡོད། །འབྲི་ལ་སྐམ་ཚྭ་རློན་ཚྭ་ཡོད། །
སྨུག་ལ་རི་ཚྭ་ཐང་ཚྭ་ཡོད། །འདམ་ལ་མཚོ་མོའི་ཤེལ་ཚྭ་ཡོད། །ཨག་ལ་ཚྭ་ཆེན་
བཅོ་བརྒྱད་ཡོད། །ལྗང་ལ་སྤ་ཚྭ་སྣ་ལྔ་ཡོད། །འབྲི་ཆུའི་རབ་སོ་གོང་འོག་ལ། །
རིན་ཆེན་གསེར་གྱི་གཏེར་ཁ་ཡོད། །འབྲི་སོ་ཕག་གི་ལུང་པ་ལ། །གནམ་ལྕགས་
ཞུན་མའི་གཏེར་ཁ་ཡོད། །གདོང་བརྒྱའི་བྲག་ལ་རིན་ཆེན་ལྔ། །རླུང་གཞུང་གད་
པའི་ཁུག་སོ་ལ། །ཤེལ་རྡོ་སྒམ་གཤག་སྒྲིག་འདྲ་ཡོད། །རྫོང་དང་ཆད་མོའི་ས་
རྒོད་ལ། །མརྒད་གཡང་ཊིའི་གཏེར་ཁ་ཡོད། །སེང་གཞུང་ཟངས་རི་དམར་པོ་ལ།
དྲུག་དཀར་གཡུ་ཡི་གཏེར་ཁ་ཡོད། །གཞན་ཡང་བུལ་ཏོག་ཚྭ་ལའི་རིགས། །མཁོ་
བྱེད་གཏེར་ཕྲན་བསམ་ལས་འདས། །ད་རེས་འདོན་པའི་དུས་ལ་བབ། །རྩ་རླུང་
རྒྱུད་ན ས་གནས་ཡུལ་འགྲིམ། །སྙིང་རྗེ་སྒོ་ནས་གཞན་ཕན་བསྒྲུབ། །རིག་པའི་
ངང་ནས་རང་རྩལ་ངོམ། །ཆོས་མེད་ཆོས་ལ་འགྱུར་བར་ཤོག །འབྲི་དང་ལུག་གི་
གཏེར་ཁ་དེ། །གཡུང་དྲུང་བོན་གྱི་གཏེར་སྐལ་ཡིན། །ཨ་ཁུ་སྟག་རོང་ཁྲོ་རྒྱལ་
དང༌། །ཨ་མྱེ་ལྷ་རྒོད་གཡུང་དྲུང་གཉིས། །བོན་གཤེན་ཁྲི་ལོ་རྟ་ལ་ཞོན། །རྩ་
རླུང་གཉིས་ཀྱི་གཤོག་པ་སྤྲོད། །ཨ་ཁྲིད་རིག་པའི་ངང་ལ་ཞོག །བཅུད་གཡང་ཚྭ་
ཡི་གཏེར་སྒོ་ཕྱེས། །ཕྱི་རབས་རྒས་པའི་རྣ་རྒྱན་ཞོག །བར་ཆད་མེད་པའི་སྨོན་
ལམ་འདེབས། །དེ་ནས་བོན་གཤེན་སྟོབས་ལྡན་གཉིས། །མུག་གི་དཀར་དགུ་
དམར་དགུ་གཉིས། །དཀར་དགུ་དཀར་གཏོར་ཕུལ་འདྲ་ཡོད། །དམར་དགུ་
བགེགས་གཏོར་བསྐྲད་འདྲ་ཡོད། །ཚྭ་རི་ལྷུང་བཟེད་སྦུབས་འདྲ་ཡོད། །རི་
དམར་དར་དམར་ཕྱར་འདྲ་ཡོད། །དེ་འདྲའི་བྲག་གི་མར་ཤམ་ན། །བཅུད་བྱེད་
686



གྲོ་རའི་ཚྭ་ཡི་སྒོ་མོ་ཕྱེས།
ན
ཚྭ་ཡི་གཏེར་ཁ་ཡོད། །མུག་པའི་སྒོ་ཕོ་སྒོ་མོ་གཉིས། །སྒོ་ཕོའི་བང་ཁ་ངོམ་འདྲ་
ཡོད། །སྒོ་མོས་ཕྱི་མིག་བལྟས་འདྲ་ཡོད། །ཉ་འདྲ་གསེར་ཉ་འཁྱུག་འདྲ་ཡོད། །
སྦ་འདྲ་གཤག་བཀྲ་བཀོད་འདྲ་ཡོད། །དེ་འདྲའི་ནུབ་ཀྱི་འགྱིང་ཁུག་ལ། །ཚྭ་
དང་བུལ་ཏོག་ཚྭ་ལ་བཅས། །གཏེར་གནས་མི་འདྲ་མང་པོ་ཡོད། །འབྲི་ལ་ལྷ་
འབྲི་ངུར་འདྲ་ཡོད། །ཆུ་གཡས་བབས་ཡར་ཆབ་གཙང་པོ་དེ། །གཡུ་འབྲུག་གྱེན་
ལ་འཁྱུག་འདྲ་ཡོད། །གཡོན་བབས་འབྲི་ཆུ་ཁམ་པ་དེ། །སྦྲུལ་ནག་འཁྱུག་འགྲོས་
བྱས་འདྲ་ཡོད། །མཚར་པར་དར་དམར་ཕྱར་འདྲ་ཡོད། །གླང་དམར་རུ་བདར་
བྱས་འདྲ་ཡོད། །འབྲི་འདམ་ཆབ་མ་གདབ་འདྲ་ཡོད། །གད་པ་ཤེལ་དཀར་
བཤམ་འདྲ་ཡོད། །དེ་འདྲའི་ཆུ་ཡི་བྱང་ངོས་ལ། །སྐམ་ཚྭ་རློན་ཚྭའི་གཏེར་ཁ་
ཡོད། །ཨག་ལ་ཚྭ་ཁ་བཅོ་བརྒྱད་ཡོད། །རྒྱལ་སྲིད་སྣ་བདུན་བཀོད་པ་ཡོད། །
དམག་དཔོན་སྟོང་དཔོན་རིན་ཆེན་ལ། །བྲག་དམར་རྡོ་རྗེ་བརྒྱན་འདྲ་ཡོད། །
སྒམ་གྱི་བཙུན་མོ་རིན་ཆེན་ལ། །མཛེས་མ་གསེར་གཡུས་བརྒྱན་འདྲ་ཡོད། །ན་
བ་འཁོར་ལོ་རིན་ཆེན་ལ། །མཛེས་པའི་ཕྲ་ཚོམ་བཀོད་འདྲ་ཡོད། །མགར་བའི་
བློན་པོ་རིན་ཆེན་ལ། །མ་རིག་སྒྲིབ་གཡོགས་བྲལ་འདྲ་ཡོད། །གསེར་གཞོང་གཡུ་
བཀྲ་བཀོད་འདྲའི་ནང་། །བརྒྱད་གསུམ་ནོར་བུ་རིན་ཆེན་ལ། །འདོད་འཇོའི་
མར་ཁུ་བབས་འདྲ་ཡོད། །མེར་པོའི་གླང་ཆེན་རིན་ཆེན་ལ། །རིན་ཆེན་ནོར་
བུའི་བརྒྱན་འདྲ་ཡོད། །པན་ལོའི་རྟ་མཆོག་རིན་ཆེན་ལ། །མཛེས་པའི་རྒྱན་དྲུག་
སྤྲས་འདྲ་ཡོད། །ཨག་ཆུ་གཡུ་འབྲུག་གྱེན་འགྲོ་ལ། །ནོར་བུ་གོང་མོ་རི་བཀྲ་ཡོད།།
འདམ་སྟོད་གསེར་ལྡན་ཕྱུག་མོ་ལ། །གསེར་བྱ་ངང་པས་གསུང་སྙན་སྒྲོག །
འདམ་སྨད་དངུལ་གྱི་མཎྜལ་ལ། །རྐང་དྲུག་བོང་བས་གླུ་དབྱངས་ལེན། །འདམ་
གྱི་རྒྱལ་ཆེན་བཅོ་བརྒྱད་དེ། །ལྷ་དམག་གཡུལ་ལ་ཆས་འདྲ་ཡོད། །གཙོ་བོ་ཨ་མྱེ་
687



གོ་ར་ཚྭ་རྫོང་།
འབྲི་རྒྱལ་དེ། །རྒྱལ་པོ་ཁྲི་ལ་བཞུགས་འདྲ་ཡོད། །ཆང་རྫ་མདུན་ལ་བཞག་འདྲ་
ཡོད། །ཁམས་གསུམ་བདེ་ལ་བཀོད་འདྲ་ཡོད། །སྲིད་གསུམ་ཟིལ་གྱིས་མནན་
འདྲ་ཡོད། །དངོས་གྲུབ་ཆུ་བོ་བབས་འདྲ་ཡོད། །གསང་མཚན་ཏྲ་ཀི་ནག་པོ་
ཞེས། །ཕུར་སྲུང་བཅུ་གཉིས་གཙོ་བོ་ཡིན། །ས་བཞི་ཐོབ་པའི་སེམས་དཔའ་ཡིན།
དབང་བཞི་ཐོབ་པའི་དམ་ལྡན་ཡིན། །དགོས་འདོད་འབྱུང་བའི་ནོར་ལྷ་ཡིན། །
གེ་སར་སྐྱེས་བུའི་དགྲ་ལྷ་ཡིན། །སྒྲུབ་བརྒྱུད་བསྟན་པའི་སྲུང་མ་ཡིན། །སངས་
རྒྱས་བསྟན་པའི་བཀའ་སྲུང་ཡིན། །གཏེར་གནས་བརྒྱད་ཀྱི་བདག་པོ་ཡིན། །
དམ་ཉམས་བསྒྲལ་བའི་ཕོ་ཉ་ཡིན། །གཞན་ཡང་བྱང་ཡུལ་སྟོད་སྨད་ལ། །གོམ་
གསུམ་གོམ་པ་མ་འདོར་ཡང་། །སྐྱེས་བུའི་སེམས་ལ་གསལ་ལེ་ཡོད། །དེ་རིང་མི་
ཞུ་མཚམས་ལ་བཞག །མ་འོངས་འགྲོ་བའི་དོན་བྱེད་པར། །བྱང་ཚྭ་ལྷོ་ལ་འདྲེན་
པར་ཤོག །ལྷོ་འབྲུ་བྱང་ལ་འབེབས་པར་ཤོག །ཟས་ཡོད་ཀུན་གྱི་བཅུད་རོགས་
ཤོག །ཟས་མེད་རྣམས་ཀྱི་སྡོད་རོགས་ཤོག །ཡོད་པོ་རྣམས་ཀྱི་བ སོག་རོགས་
ཤོག །མེད་པོ་ཀུན་གྱི་འཚོ་རྟེན་ཤོག །ལྷོ་འབྲུ་བྱང་ཚྭ་སྐྱེད་འཕེལ་ཤོག །ལྷ་སྡེ་
བཟང་པོའི་འཚོགས་རྟེན་ཤོག །དཔོན་པོ་བཟང་པོའི་འདུ་རྟེན་ཤོག །ལྷོ་བྱང་
བཅུད་ཀྱི་དྭངས་མ་ཤོག །བཀྲ་ཤིས་ནམ་མཁའ་ཁྱབ་པར་ཤོག །སྨོན་ལམ་གྱིས་
ས་གཞི་གང་བར་ཤོག །མི་འཕེལ་རྟ་ཕྱུགས་བཀྲ་ཤིས་ཤོག །ཟས་ནོར་འདོད་
དགུ་ཀུན་འབྱུང་ཤོག །ཀུན་ཀྱང་བདེ་ལ་འགོད་པར་ཤོག །དགེ་བས་འགྲོ་བ་
ཁྱབ་པར་ཤོག །མངྒ་ལཾ།
ཞེས་རྒྱལ་པོ་ཆེན་པོའི་བཀའ་གླུ་དེ་ལྟར་སྩལ་བ་དང་། ལྷ་ཀླུ་ཞི་སྡེ་ཚོགས་
དང་། དཔའ་བོ་དཔའ་མོ། གཏེར་བདག་དོམ་མགོ་གླང་སྙིང་དང་། བཀའ་
བསྒོའི་དམ་བཞག་གི་ལྷ་འདྲེ་རྣམས། སོ་སོའི་སྤྲུལ་པ་མཛེས་ཤིང་རྒྱན་ཆ་ལུགས་
688



གོ་རའི་ཚྭ་ཡི་སྒོ་མོ་ཕྱེས།
ལྡན་པ་རྣམས་ཀྱིས། ལྷའི་ཞལ་ཟས་རོ་བརྒྱ་དང་ལྡན་པ་དང་། གནོད་སྦྱིན་གྱི་
འདོད་འཇོའི་རིགས་དཔག་ཏུ་མེད་པའི་འཚོ་བ་རོ་བཅུད་ལྡན་པ་ཕུལ་ཏེ། རྒྱལ་
པོ་ཆེན་པོས་ཤེལ་གྱི་ཕ་བོང་ལ་གཏེར་གྱི་ལྡེ་མིག་གཏུག་གཏུག་མཛད་པས་སྒོ་ཝར་
གྱིས་བྱེ་བའི་ནང་ནས་རིན་ཆེན་ཤེལ་ལས་གྲུབ་པའི་སྐུ་གདུང་ཆ་བརྒྱད། གཟི་ཡི་
ཨོ་ཡོ་ཟུག་ཤེས་ཁྲ་ཚེ། མཆོངས་ཀྱི་རུས་སྦལ་སྨུག་པོ། སྲིད་པ་ཡེ་ཡི་མཚན་ཐོ།
སྟོང་ཉིད་ཆར་རྫི་དཀར་ནག་བཅས་གཏེར་ནས་སྤྱན་དྲངས་ཤིང་། དྲི་ཞིམ་ཐུལ་
ལེ། འཇའ་སྤྲིན་ཁ་དོག་ལྔ་ལྡན་བཅས་རྟགས་མཚན་རིགས་མི་འདྲ་བ་དུ་མ་
བཅས་ཏེ་གདན་དྲངས། གཏེར་ཚབ་གཏེར་རྫས་རྣམས་བཞག་ནས་མར་ཙམ་
ཕེབས་པ་དང་། གངས་ཀྱི་ཁོང་སེང་ནས་གཟིགས་པས། ཤེལ་དཀར་དམར་སྔོ་
ལྗང་སེར་བཅས་འཇའ་ཚོན་ཤར་བ་ལྟར། རི་བོ་ལ་ནགས་ཚལ་བཞིན། ཁྲ་ཁྱུག་
ཁྱུག དམར་ལམ་ལམ། སེར་ཤར་ཤར། སྔོ་ཆེམ་ཆེམ་འདུག་པ་དགོས་བབ་
ལྟར་གཏེར་དུ་བཞེས་ནས། མར་ཆིབས་ཀྱིས་ཁ་ལོ་སྒྱུར་ཏེ། སྐྱེད་མོའི་ཚལ་ངོ་
མཚར་ཅན་དེར་ཅུང་ཙམ་ཞབས་སོར་འཁོད་དེ་གསུང་གླེང་མཛད། དེ་ནས་
རྒྱལ་པོ་ཆེན་པོ ས་ཇོ་ཆས་རྣམས་སྐུ་ལ་བཞེས་ཏེ་ལྕང་དཀར་བེར་གའི་རྟ་ལ་ཞོན་་་་
ཏེ་རྩ་རླུང་གི་འཁྲུལ་འཁོར་བསྐོར་ཏེ་རླུང་འུར་བ་བཞིན་གཞན་གཏེར་ཁ་རྣམས་་་
བཞེས་པར་བྱང་ཡུལ་སྟོད་སྨད་ཀུན་ལ་ཞབས་ཀྱི་པདྨོ་བཅགས་ཙམ་ཕེབས་ཏེ།
གཏེར་རྣམས་བཞེས། མ་རུངས་དྲེགས་ལྡན་རྣམས་ལ་བཀའ་བསྒོས་དམ་བཞག་
མཛད། སྟག་རོང་དཔོན་དང༌། ཨ་མྱེ་གཡུ་དྲུང་ལྷ་རྒོད་གཉིས་ཀྱང་། དར་
ནག་དང་ཕུར་བུ་ཐོགས་ཏེ། བེར་དམར་ལྷབ་ལྷུབ་ཏུ་གསོལ་ཞིང་། བོན་གཤེན་
ཁྲི་ལོའི་རྟ་ལ་ཞོན་ནས་ནམ་མཁར་འཕགས་ཏེ། རྫུ་འཕྲུལ་གྱི་རྩལ་མང་པོ་ངོམ་
ཞིང་སོ་སོའི་གཏེར་རྣམས་གེགས་མེད་ཀྱིས་བླངས་ཏེ། དཀར་ཕྱོགས་བསྟོད།
689



གོ་ར་ཚྭ་རྫོང་།
E
!
ནག་ཕྱོགས་བསྒྲལ་ཞིང་ཕེབས། དེ་ནས་ཅུང་ཙམ་བཞུགས་ཏེ་ཆོས་མཐུན་གྱི་
གསུང་གླེང་དུ་མ་མཛད་ནས། དགའ་སྐྱིད་ཟུང་འབྲེལ་གྱིས་གླིང་སྒར་དུ་ཕེབས་
ཤིང༌། ལྷ་གུར་གྱི་དབུས་སུ་གསེར་ཁྲི་ལ་བཞུགས་ནས། དཔོན་རྒྱུད་དཔའ་རྟུལ་
རྣམས་ཀྱང་རང་བབ་ཀྱི་གདན་དུ་བཞུགས། བྱང་ཡུལ་གྱི་ཕོ་མོ་རྣམས་ཀྱང་
འཛོམ་འཁྱིལ་ལེར་འཁོད། དེ་དང་མཉམ་དུ་གཏེར་བྱོན་གྱི་སྐུ་གདུང་ཆ་བརྒྱད་
དང༌། གཞན་ཡང་ལྷ་ཀླུ་མི་ཡི་ནོར་བུ་དང་། རིན་ཆེན་ཤེལ་གྱི་སྙིང་པོ་སྣ་ལྔའི་
ཁ་དོག་ལྡན་པ་རྣམས་དང་གཏེར་བྱོན་རྣམས་དང་བཅས། ལྷ་སྲིན་སྡེ་བརྒྱད་
ཀྱིས་ཕུལ་བའི་ནོར་བུའི་རིགས་མཇལ་ཁ་གནང་སྟེ་ངོ་མཚར་གྱི་དད་བསྐུལ་་་་་་
བཅས། ལོངས་སྤྱོད་དུ་མ་གཏམས་ཤིང་བཞུགས། ཉི་མ་དེ་ཡི་ཕྱི་ཉིན་རྒྱལ་
དགུའི་ལས་དམག་ལ་བྱང་ཡུལ་རྒྱལ་གྱི་ཟས་ནོར་རྣམས་གནང་བགོས་ཀྱི། གཙོ་
བོ་ལྷ་སྲས་དགྲ་ལྷ། ལྷ་རྒོད། འཇང་སྲས། སོག་སྲས། གླིང་སྟོད་སྨད་ཀྱི་འབུམ་
དཔོན་བཅས་དབུས་མཛད། བཀའ་ཡི་བློན་ཆེན་འདན་མ། དཔའ་ལ། སྒ་སྡེ།
ཤན་པ། དཔའ་མོ། གཡུ་ལྷ། སྟག་ལྷ། ཆོས་འགྲུབ། སྟོབས་ཆེན། ཉི་མ་
བཅས་ཀྱིས་ཕོ་བྲང་གི་མཛོད་རྣམས་རིམ་བཞིན་སྒོ་ཕྱེས་ཏེ། གསེར་སྲང་གྲངས།
དངུལ་སྒོར་གྲངས། གཟི་བྱུར་འབོར་འཇལ། རིན་པོ་ཆེའི་རིགས་ཕྲ་གྲངས། །
དར་ཕྲུག་ཡུག་འཇལ། ཇ་ལ་སྒམ་གྲངས། འབྲུ་ལ་འབོ་འཇལ། གོ་རལ་ཁྲབ་
རྨོག་བཅས་བཟང་ཞན་མེད་པ་ཀུན་ལ་བབས་བསྟུན་གྱི་ལམ་ལུགས་ལྟར་གཞི་་་་་
བྱེས་ཀུན་ལ་བགོ་བཤའ་གནང༌། ཕྱི་ཟོག་རྔ་མོང་། རྟ་གླང་། ནོར་ལུག མཛོ་
དྲེལ་བཅས་ཀུན་ལ་ཞག་བརྒྱད་ཉིན་དགུ་ཉིན་བགོ་ཐུབ་ཙམ་བྱུང་ཟེར། གླིང་རྗེ་
རྒྱལ་པོས་བྱིན་གཡང་ཕབ་པའི་སྟབས་ཀྱིས། རྫོང་གི་བང་མཛོད་དང་ཕྱི་ནོར་
བཅས་ཁ་དམའ་བ་ཙམ་ལས་ཟད་མི་ཤེས་པའི་བཅུད་ཀྱི་དངོས་གྲུབ་ཐོབ་པས།
ZI，
690



གོ་རའི་ཚྭ་ཡི་སྒོ་མོ་ཕྱེས།
གླིང་དཔུང་དང་བྱང་ཡུལ་བཅས་ཡིད་ཆེས་ཤིང་ཧ་ལས། དེ་ཡི་དུས་སུ་བྱང་ཡུལ་
གྱི་ཕོ་མོ་སེར་སྐྱ་ཀུན་ལ། སྐྱབས་འགྲོ་སེམས་བསྐྱེད་དང༌། གསུང་མཆོག་ཡི་གེ་
དྲུག་མའི་དབང་ལུང་། ངན་སོང་དོང་སྤྲུག་གི་ཁྲིད་ལུང་། བར་དོ་རང་གྲོལ་གྱི་
འཕོ་བའི་གདམས་པ་བཅས་དང༌། གཞན་ཡང་དགེ་བཅུའི་ཁྲིམས་ཀྱི་བསྡམ་ར་
མི་འཇིགས་སྲོག་གི་སྐྱབས་སྦྱིན། རི་ལ་རྔོན་རྒྱ། ཆུ་ལ་ཉ་རྒྱ། དུད་འགྲོ་ལ་ཚེ་
ཐར། ས་ལ་ཚ་ཚ། རྡོ་ལ་མ་ཎི། རི་མ་ཇོ་དར། སྐུ་རྒྱ་ཇག་ཁྲིམས་སོགས་
མདོར་ན་མི་དགེའི་ལས་ཀུན་སྤང་བ་དང༌། དགེ་བཅུའི་ལས་རྣམས་བླང་བྱ་
བཅས་ལུགས་མཐུན་པར་མཛད་དེ་ཞག་བདུན་གསུམ་བཞུགས། དེ་ནས་བྱང་
ཡུལ་གྱི་ཕོ་མོ་རྒས་གཞོན་མེད་པ་རྣམས་ཀྱིས། རང་རང་གི་འབྱོར་པ་དང་མཐུན་
པའི་འབུལ་བ་དང་སྐུ་རྫོང་བསམ་གྱིས་མི་ཁྱབ་པ་གསེར་དངུལ། གོ་ཁྲབ། རྟ་
དྲེལ། གོ་རལ། ཇ་ཕྲུག རས་གོས་བཅས་དཔག་མེད་ཕུལ། དེ་ཡི་དུས་དེར་
བྱང་བཟའ་ཆོས་ཀྱི་སྒྲོན་མ་དེས་རྒྱན་གོས་བསམ་གྱིས་མི་ཁྱབ་པ་སྤྲས་ཏེ། མཛེས་
ཤིང་ཡིད་དུ་འོང་བ་ལྷ་ཡི་བུ་མོ་འདྲ་བ་ཞིག་བྱས་ཏེ། གསེར་དངུལ་གྱི་འདོང་མོ་
ཆང་གི་བཀང་བ་ཞིག་ལག་ཏུ་ཐོགས་ཏེ། འཁོར་དུ་ཞལ་ཏ་མ་བཅུ་དྲུག་གིས་
བསྐོར་ནས་ཇ་ཆང་ཤིང་ཐོག་གྲོ་འབྲས་བཅས་དྲངས་ཏེ་གླུ་འདི་ཕུལ་ལོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་དཀོན་མཆོག་རྣམ་གསུམ་ལ། །བདག་གུས་པའི་ཡིད་ཀྱིས་
གསོལ་བ་འདེབས། །ཤར་གཡུ་ལོ་བཀོད་པའི་ཞིང་ཁམས་ནས། །མ་རྗེ་བཙུན་
སྒྲོལ་མ་ཚེ་ཡི་ལྷ། །བདག་གུས་པའི་ཡིད་ཀྱིས་གསོལ་བ་འདེབས། །གནས་ཕྱོགས་
བཞི་དག་པའི་ཞིང་ཁམས་ནས། །མ་རིགས་བཞིའི་མཁའ་འགྲོ་སྡེ་ལྔ་མ ཁྱེན། །
ཡང་དག་པའི་ཆོས་དང་འཕྲད་པར་ཤོག །ས་འདི་བྱང་ཡུལ་སྟོད་ཀྱི་ས། །གངས་
691



གོ་ར་ཚྭ་རྫོང་།
ཨ་ཡེར་མི་ཡེར་ཤོག་བརྒྱད་གནས། །མཐོང་མཐིང་གངས་ཀྱི་ར་བ་ནས། །སྦས་
ཆུང་པདྨའི་བཀོད་ལེགས་ནས། །མཁར་འདི་གནམ་རྫོང་ཕྱུག་མོ་ཟེར། །དེང་
སང་ཆོས་རྫོང་རིང་མོ་གྲགས། །རྗེ་གེ་སར་ཆོས་འཁོར་བསྐོར་ས་རེད། །སྨན་ང་
འདྲ་ང་ངོ་མ་ཤེས་ན། །བྱང་རྗེ་རྒྱལ་པོའི་སྲིང་གཅིག་མ། །བྱང་བཟའ་ཆོས་ཀྱི་
སྒྲོན་མ་ཟེར། །མིང་དང་དོན་མཐུན་ཆོས་ལ་དགའ། །མི་དགེ་མིག་གི་རྡུལ་ལྟར་
འཛེམ། །དགེ་བ་བྱང་ཆུབ་ལམ་ལ་མོས། །ཆུ་མོ་ལུག་གི་གནམ་ལོ་ལ། །བྱ་བྲལ་
རིན་ཆེན་བཟང་པོ་མཇལ། །དམ་ཆོས་ཕྱག་རྒྱ་ཆེན་པོ་ཞུས། །དགེ་སྒྲུབ་སྡིག་
སྤང་ལས་ལ་འབད། །མ་ཟད་གེ་སར་སྤྲུལ་པའི་སྐུའི། །ཐུགས་རྗེའི་ལྕགས་ཀྱུས་
རིས་སུ་འཛིན། །དམ་ཆོས་བདུད་རྩིའི་ཆབ་ཀྱིས་བྲན། །དལ་བརྒྱད་འབྱོར་
བཅུའི་དོན་དང་ལྡན། །རིན་ཆེན་གླིང་ནས་དམ་པའི་ཆོས། །དགོས་འདོད་
འབྱུང་བའི་གདམས་ངག་ཐོབ། །ཐུགས་རྗེའི་དྲིན་གྱིས་ཁྱབ་པའི་ཕྱིར། །བྱང་
ཡུལ་རྒྱལ་པོའི་ཆབ་འབངས་ནོར། །རིན་ཆེན་བདུན་ལྡན་རྒྱལ་སྲིད་དང་། །རི་
གཏེར་བཀྲ་ཤིས་རྟགས་བརྒྱད་གཉིས། །ཁྱིམ་ནོར་འདོད་འཇོའི་རྫས་བརྒྱད་
གསུམ། །དངོས་པོའི་ནོར་བུ་གསེར་དངུལ་བཞི། །རྐང་འགྲོའི་བྱོལ་སོང་རི་
དྭགས་ལྔ། །གཅན་གཟན་སྡེར་ཆགས་སྤྱན་གཟིགས་དྲུག །གོ་རལ་མཚོན་ཆ་
དྲག་ཆས་བདུན། །རྟ་དྲེལ་རྔ་མོང་བྱོལ་སོང་བརྒྱད། །ཟས་བཅུད་འབྲུ་སྣ་འཚོ་
བྱེད་དགུ། །དགུ་ཚན་དགུ་ཡི་མཎྜལ་འབུལ། །དགྱེས་བཞེས་ཐུགས་ཀྱིས་བཞེས་
སུ་གསོལ། །ཡངས་པའི་ས་འཛིན་པདྨོའི་ཁྱོན། །ནམ་མཁའ་ཡངས་པའི་འཁོར་
ལོའི་འོག །རི་རབ་མི་གཡོ་རྒྱལ་མཚན་སྒྲེང༌། །ཉི་ཟླ་གསལ་བའི་གདུགས་ཀྱི་
ཞབས། །བུམ་པ་སྐུ་ཡི་བཀོད་པའི་དབུས། །ནོར་བུ་དགོས་འདོད་ཐུགས་ཀྱི་
མཆོག །ཤེས་བྱའི་དཔལ་བེའུ་རྣམ་པར་བཀྲ། །གསེར་ཉ་ལྟ་བུའི་སྤྱན་ཡངས་པ།།
692



གོ་རའི་ཚྭ་ཡི་སྒོ་མོ་ཕྱེས།
སྙན་དབང་དུང་དཀར་གཡས་འཁྱིལ་དུ། །མཛེས་སྐུའི་སྒེག་མོའི་གཟུགས་མཆོག་
གི། །སྙན་ངག་ལྷ་མོའི་དབྱངས་ཀྱིས་བརྒྱན། །གཟུགས་སྐུ་མི་འདའ་བཞུགས་
གསོལ་འདེབས། །འགྲོ་བའི་དོན་མཛད་སྤྲུལ་པའི་སྐུ། །འགག་མེད་གསུང་
དབྱངས་བདུད་རྩིའི་བཅུད། །སྨིན་ཅིང་གྲོལ་བར་བྱིན་གྱིས་རློབས། །ཐུགས་རྗེ་
རབ་ཁྲོས་བདུད་འདུལ་རྒྱལ། །དུག་ལྔ་མ་རུངས་འདུལ་མཛད་པ། །རྒྱལ་པོ་སེང་
ཆེན་ཞབས་ལ་འདུད། །ཡང་དག་དོན་ལ་འབེབས་ཙ་ན། །དག་པ་ལྷ་ཡི་ཞིང་
ཁམས་ནས། །འབྲི་བརྒྱ་འོ་མའི་སྙིང་པོ་མར། །བཏབ་པའི་ཞིང་གི་འབྲས་བུ་
འབྲུ། །སངས་རྒྱས་དགོངས་པ་གཅིག་བསྡུས་ལ། །དམ་ལོག་བསྒྲལ་བའི་དེད་
དཔོན་དང༌། །མ་རུངས་འདྲེན་པའི་བླ་མ་གཉིས། །སྐྱེས་བུ་གོང་མའི་ཕོ་ཉ་
དང༌། །ལས་མཁན་གྲུབ་བརྒྱའི་དམག་ཚོགས་བཅས། །ཁྲ་མོ་གླིང་ལ་བསྐོས་ནས་
འཛོམ། །སྔོན་ལས་མ་རུངས་སྨོན་ལོག་དང༌། །ལོག་འདྲེན་བདུད་རིགས་ཕོ་མོ་
གཉིས། །གླང་དར་བསྟན་སྣུབ་ཞང་བློན་རྣམས། །བ སྟན་གནོད་རྒྱལ་ཁམས་
བཅོ་བརྒྱད་དེ། །ལུང་པ་རེ་ལ་ཚོ་རེ་གྲུབ། །སངས་རྒྱས་བསྟན་ལ་གནོད་ཀྱང་
འཚེ། །འགྲོ་བ་སྤྱི་ལ་སྡུག་རེ་བསྔལ། །ལས་སུ་དྲག་པོའི་དམག་ལ་བྱེད། །ཟས་
སུ་ཤ་ཆང་ལོངས་སུ་སྤྱོད། །མི་དགེའི་བྱ་བ་དང་དུ་བླང་། །དེ་ཕྱིར་འདུལ་ཞིང་
འདྲེན་པར་མཛད། །དཀར་ཕྱོགས་དར་གྱི་རྒྱལ་མཚན་ཕྱར། །ནག་ཕྱོགས་མིང་
མེད་དམ་ལ་བཞག །གོང་མའི་བསྐོས་པའི་དོན་ཀུན་སྒྲུབ། །མ་དག་རྨོངས་པས་
དགྲ་རུ་འཛིན། །མ་ཤེས་ཀུན་འཁྲུལ་མཐོལ་ལོ་བཤགས། །དུས་གསུམ་རྒྱལ་བའི་
ཞིང་ཁམས་ལ། །འདྲེན་སྟོན་མ་ཆུང་བླ་མ་རྗེ། །འཕྲོས་འབངས་ཉམ་ཆུང་རེ་
མེད་ཀུན། །སྙིང་རྗེས་མངའ་བདག་བཞིན་དུ་སྐྱོང་། །བསླབ་པ་སྨྲ་སེང་བཞིན་
དུ་སྩོལ། །བར་ཆད་གསང་བདག་བཞིན་དུ་སེལ། །འགྲོ་དྲུག་སེམས་ཅན་མ་ལུས་
་བ
693



གོ་ར་ཚྭ་རྫོང་།
2BR
པ། །སྡུག་བསྔལ་འཁོར་བའི་འདམ་ནས་དྲོངས། །སངས་རྒྱས་ཐོབ་པར་ཐུགས་
རྗེས་ཟུངས། །དད་ཅན་མོས་པའི་ཨ་ལོང་ལ། །ཐུགས་རྗེའི་ལྕགས་ཀྱུས་མ་གཏོང་
བར། །འདི་ཕྱིའི་རེ་ལྟོས་སྨོན་པའི་འབྲས། །ཚེ་གཅིག་རྗེས་སུ་འཛིན་དུ་གསོལ། །
མི་རྟག་འདུས་འཛིན་མ་ཞིག་ཤར། །འགྲོ་བའི་གླིང་དཀར་བཀྲ་རེ་ཤིས། །འདིར་
སྡོད་བྱང་ཡུལ་དོན་རེ་འགྲུབ། །དགའ་བདེའི་དཔལ་ཡོན་ཀུན་ཐོབ་ཤོག །སེར་
མོའི་བློ་རྨོངས་གླུ་དོན་ལ། །ཐུགས་འགལ་བྱུང་ན་མཐོལ་ལོ་བཤགས། །
ཞེས་ཞུས་ཏེ་ཇ་ཆང་ཤིང་འབྲས་བཅས་ཕུན་སུམ་ཚོགས་པའི་འཚོ་བ་ལྷ་ཡི་་་
འདོད་འཇོ་དང་མཉམ་པ་དྲངས་ཤིང་དགའ་གླུ་སྐྱིད་ཆང་གིས་ངོམ་པར་བྱས།
དེ་ཡི་དུས་སུ་རྒྱལ་པོ་ཆེན་པོའི་ཞལ་གདམས་བཀའ་ཆོས་ཀྱི་མགུར་མ་འདི་ཁྲོམ་་་་་
ཆེན་ཟིལ་གནོན་གྱི་ངག་རྟ་ལ་དྲངས་པ་འདི་སྐད་དོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་རྒྱལ་བ་རྒྱ་མཚོའི་ཞབས་ལ་འདུད། །མ་རིགས་དྲུག་སེམས་ཅན་མ་ལུས་པ།།
ལམ་བླ་མེད་རྫོགས་བྱང་ཐོབ་པར་ཤོག །མགོན་བསིལ་སྦྱིན་གདུང་སེལ་འོད་
དཔག་མེད། །གླིང་སྐྱེས་བུ་གུས་པས་གསོལ་བ་འདེབས། །བདག་འབྲེལ་ཐོགས་
ཕ་མ་སེམས་ཅན་རྣམས། །ཞིང་བདེ་ལྡན་པདྨའི་ཟེའུ་འབྲུའི་དབུས། །ལུས་
འདིར་སྣང་བོར་ནས་བརྫུས་ཏེ་སྐྱེས། །རྗེའི་ཞལ་མཇལ་གསུང་ཐོས་དམ་ཆོས་
ཉན། །ཕྱིར་མི་ལྡོག་པའི་ས་ཐོབ་ཤོག །འོ་མ་ཅན་དུ་བརྫུས་སྐྱེས་པ། །མ་རུངས་
ཚར་གཅོད་བོད་འབངས་སྐྱོང་། །སྣང་སྲིད་ཟིལ་གནོན་པདྨ་དབང༌། །རྗེས་
འཛིན་བུ་ལ་ཐུགས་རྗེས་གཟིགས། །བཀའ་བཞིན་མི་སྒྲུབ་དམ་ལོག་དང༌། །ལས་
ངན་དབང་གྱུར་ཁྲོ་གཏུམ་ཅན། །ཕྱོགས་དང་ཕྱོགས་མཚམས་བསྒྲལ་བའི་བདུད།།
ངན་འབྲེལ་རང་ལུས་བོར་བའི་རིགས། །སྐུ་གསུམ་ཞིང་ལ་དྲང་དུ་གསོལ། །དེ་
694



གོ་རའི་ཚྭ་ཡི་སྒོ་མོ་ཕྱེས།
ནས་བྱང་ཡུལ་རྒྱལ་འབངས་རྣམས། །ང་འདྲ་དག་པ་ལྷ་ཞིང་རུ། །སངས་རྒྱས་
འདུས་པའི་སྐུ་འཁྲུངས་པ། །བོད་པ་ནོར་བུ་དགྲ་འདུལ་ཟེར། །ཤེས་ན་འདྲེན་
པའི་བླ་མ་ཡིན། །མ་ཤེས་སྡིག་པའི་དཔོན་པོ་ཡིན། །མ་ནུས་སྐྱོབ་པའི་དེད་
དཔོན་ཡིན། །མ་འདྲེན་བདུད་ཀྱི་གཤེད་མ་ཡིན། །དམ་ཆོས་སྤེལ་བའི་སྒྲོན་མེ་
ཡིན། །གཏེར་གནས་བཅོ་བརྒྱད་བདག་པོ་ཡིན། །འདྲེ་སྲིན་དམ་སྲིའི་ཁ་ནོན་
ཡིན། །ས་འདི་བྱང་ཡུལ་སྦས་པའི་ལུང་། །བཀོད་ལེགས་པདྨའི་སྐྱེད་ཚལ་ཡིན། །
མཁར་འདི་ལྷ་མཁར་ལན་དྲུག་ཟེར། །ཆོས་འཁོར་བསྐོར་བའི་གཞལ་ཡས་ཡིན། །
དེ་ནས་འདིར་འདུས་ལྷ་མིའི་ཚོགས། །དལ་བརྒྱད་ལྡན་པའི་འདུས་ཁམས་འདི། །
འཁོར་བའི་འདམ་གྱི་གཡར་ཁང་ཡིན། །འབྱུང་བཞི་འདུས་པའི་སྐྱེ་མཆེད་འདི། །
བཟང་ངན་འཁོར་བའི་ས་བོན་ཡིན། །གང་འདུལ་སྤྲུལ་པའི་སྐུ་མཆོག་རྣམས། །
འཁོར་བའི་མུན་སེལ་སྒྲོན་མེ་ཡིན། །གཞན་དོན་སྒྲུབ་པའི་གྲུབ་ཐོབ་རྣམས། །
འཁོར་བའི་འདམ་གྱི་གྲུ་གཟིངས་ཡིན། །ཚུལ་ཁྲིམས་ལྡན་པའི་དགེ་འདུན་
རྣམས། །འཁོར་བའི་འདམ་གྱི་ནོར་བུ་ཡིན། །ཕྱོགས་རིས་བྲལ་བའི་དགེ་བཤེས་
རྣམས། །འཁོར་བའི་འདམ་གྱི་མེ་ལོང་ཡིན། །གདམས་ངག་འཆད་པའི་བླ་མ་
རྣམས། །འཁོར་བའི་འདམ་གྱི་ལྕགས་ཀྱུ་ཡིན། །ཚུལ་བཞིན་སྤྱོད་པའི་དགེ་
འདུན་སྡེ། །འཁོར་བའི་འདམ་གྱི་ལམ་སྣ་ཡིན། །དགེ་བཅུ་འཆད་པའི་མི་དཔོན་
རྣམས། །འཁོར་བའི་འདམ་གྱི་ཕ་རྒན་ཡིན། །ཕྱོགས་རིས་བྲལ་བའི་བློན་པོ་
ཡང་། །འཁོར་བའི་འདམ་གྱི་མ་རྒན་ཡིན། །འབྱོར་པ་ལྡན་པའི་སྦྱིན་བདག་
ཀྱང་། །འཁོར་བའི་འདམ་གྱི་བང་མཛོད་ཡིན། །གསེར་དངུལ་ནོར་བུའི་རེག་བྱ་
ཡང་། །འཁོར་བའི་འདམ་གྱི་ཁྱད་ནོར་ཡིན། །མཛེས་པའི་རྒྱན་གོས་དར་ཟབ་
ཀྱང་། །འཁོར་བའི་འདམ་གྱི་གོས་རྒྱན་ཡིན། །ཞིམ་མངར་ལྡན་པའི་ཟས་བཅུད་
695



གོ་ར་ཚྭ་རྫོང་།
ཀྱང་། །འཁོར་བའི་འདམ་གྱི་གསོ་བྱེད་ཡིན། །སྙན་པའི་གླུ་དབྱངས་རོལ་མོ་
ཡང་། །འཁོར་བའི་འདམ་གྱི་བྲག་ཅ་ཡིན། །ཡིད་འཕྲོག་མཛེས་མའི་ཞལ་རས་
ཀྱང་། །འཁོར་བའི་འདམ་གྱི་ལྡུམ་ར་ཡིན། །གོ་མཚོན་ཁྲབ་རྨོག་བསྒྲལ་ཆས་
ཀྱང་། །འཁོར་བའི་འདམ་གྱི་དུག་ཚེར་ཡིན། །འབྱོར་པ་ལྡན་པའི་སེར་སྐྱ་ཀུན། །
འཁོར་བའི་སྦྲང་རྩིས་ཕྱུག་དག་ཡིན། །འབྱོར་མེད་གསོད་ཅིང་རྔམ་པ་རྣམས། །
འཁོར་བའི་འདམ་གྱི་སྔ་བུན་ཡིན། །ཟ་ཞིང་གློག་ཞིང་རྔམ་ཞིང་བ སོག །འཕྲོག་
ཅིང་བསད་ཅིང་རྐུ་ཞིང་བསྡུ། །ཞི་བ་དྲག་པོས་དབྱེ་བ་ལས། །སེམས་ཀྱི་འཆིང་
བ་འདྲ་འདྲ་ཡིན། །འཁོར་བར་གྲུབ་ཅིང་འཁོར་བར་འཁྱམས། །བཟང་ངན་
འཁོར་བའི་ལས་ལ་འབྱུང་། །འཁོར་བར་མ་གྲུབ་མཐོ་རིས་མེད། །འཁོར་བར་
མ་གྲུབ་བླ་མ་མེད། །འཁོར་བར་མ་གྲུབ་སངས་རྒྱས་མེད། །འཁོར་བར་མ་གྲུབ་
དམ་ཆོས་མེད། །འཁོར་བར་མ་གྲུབ་སྡིག་པ་མེད། །འཁོར་བར་མ་གྲུབ་བདུད་
རིགས་མེད། །འཁོར་བར་མ་གྲུབ་དམྱལ་བ་མེད། །ཀུན་འབྱུང་འཁོར་བ་གཞི་མ་
འདི། །མེད་པར་མི་འགྱུར་ལས་ཀྱིས་གྲུབ། །ཡོད་པ་མ་ཡིན་རྟག་བརྟན་མེད། །
རང་སེམས་ཁ་ལོ་གར་བསྒྱུར་ཡིན། །ཐུགས་རྗེ་ཅན་གྱི་བླ་མ་དང་། །གདམས་
ངག་འཆད་པའི་སློབ་དཔོན་དང་། །བྱ་བ་བྲལ་བའི་རྟོགས་ལྡན་དང་། །ཕྱོགས་
རིས་བྲལ་བའི་ཆོས་པ་དང༌། །རེ་དོགས་བྲལ་བའི་དགེ་སློང་དང་། །བསོག་
འཇོག་བྲལ་བའི་སྒོམ་ཆེན་དང༌། །དགྲ་གྲོགས་མེད་པའི་དགེ་བཤེས་དང་། །
འདིར་གནས་མེད་པའི་རི་ཁྲོད་དང༌། །བཅུད་ལེན་ཟ་ཡི་འཚོ་བ་དང༌། །གཏུམ་
མོ་རས་ཀྱི་གྱོན་པ་དང༌། །རྩ་རླུང་རིག་མའི་གཏན་གྲོགས་དང༌། །ནོར་ལ་དགྲ་
གྲོགས་གང་འདོད་སྦྱིན། །ཟས་ལ་བྱ་ཁྱི་སུ་འདོད་སྟེར། །བཟོད་པ ས་དགྲ་ཡང་
གྲོགས་ལ་འབོད། །དེ་རྣམས་འཁོར་བའི་དེད་དཔོན་ཡིན། །མི་དགེ་ཀུན་འབྱུང་
696



གོ་རའི་ཚྭ་ཡི་སྒོ་མོ་ཕྱེས།
འཁོར་བའི་ལས། །དབང་ལུང་སྡོམ་པ་མ་ཐོབ་བར། །དབང་བསྐུར་འཕོ་
འདེབས་ཤ་ར་ར། །རང་སེམས་ལྷ་ཞལ་མ་མཇལ་བར། །ལུང་དང་མངོན་ཤེས་
ཐ་ལ་ལ། །བདག་འཛིན་ཞེན་པ་མ་ཆོད་པར། །མི་རྟག་སྒོམ་ཁྲིད་འུ་རུ་རུ། །རྩ་
རླུང་མདུད་པ་མ་གྲོལ་བར། །རིག་མའི་གཏན་གྲོགས་གང་མང་མང་། །བཟོད་
པའི་གདམས་པ་མ་རྟོགས་པར། །ཕྱོགས་རིས་ཆོས་སྒྲ་ལྷངས་སེ་ལྷང་། །རང་
འཁྲུལ་སྦས་ལ་གཞན་འཁྲུལ་བསླང༌། །དུས་བཞི་མི་འགྱུར་མི་རྣམས་འགྱུར། །
ཆོས་ལ་མཁས་པ་མཁན་པོ་འདྲ། །སྲིད་ལ་མཁས་པ་མི་དཔོན་འདྲ། །ཚོང་ལ་
མཁས་པ་དེད་དཔོན་འདྲ། །སྡིག་ལ་མཁས་པ་གཤེད་མ་འདྲ། །འཁོར་བ་མཁས་
པ་ཕ་རྒན་འདྲ། །སྣ་ཚོགས་མཁས་པ་སྒྱུ་མ་འདྲ། །ལྷ་ཆོས་མི་ཆོས་ཀུན་ལྡན་
ཟེར། །དད་ཅིང་བསྐུལ་བ་དག་རེ་འབྱུང་། །ཆོས་དང་སྡིག་པ་རྒྱབ་འགལ་ཡིན། །
སྙིང་རྗེ་ང་རྒྱལ་རྒྱབ་འགལ་ཡིན། །དགེ་འདུན་འཁོར་བ་རྒྱབ་འགལ་ཡིན། །ཚོང་
དང་གདམས་ངག་རྒྱབ་འགལ་ཡིན། །ལྷ་ཆོས་མི་ཆོས་རྒྱབ་འགལ་ཡིན། །དུག་ལྔ་
སེམས་ཀྱི་ས་བོན་ལ། །དགེ་བའི་འབྲས་བུ་སྨིན་མི་སྲིད། །ང་རྒྱལ་ཅན་གྱི་སློབ་
དཔོན་ལ། །གཞན་རྒྱུད་དུལ་བ་ཡོད་མི་སྲིད། །བསོག་འཇོག་ཅན་གྱི་སྒོམ་ཆེན་
ལ། །བྱ་བ་བྲལ་བ་ཡོད་མི་སྲིད། །ཕྲག་དོན་ཅན་གྱི་མཁས་བཙུན་ལ། །སྙིང་
རྗེའི་གདམས་ངག་ཡོད་མི་སྲིད། །ཕྱོགས་རིས་ཅན་གྱི་དགེ་བཤེས་ལ། །ཟབ་མོའི་
མན་ངག་ཡོད་མི་སྲིད། །མཛེས་ཚུལ་ཅན་གྱི་གྲྭ་བཙུན་ལ། །ཚུལ་ཁྲིམས་གཙང་
མ་ཡོད་མི་སྲིད། །དགེ་དང་སྡིག་པ་སེམས་ལ་རག །དེ་སྔོན་འཁོར་བ་འདི་ལ་
ཞེན། །མ་འོངས་འཁོར་བའི་ལས་ལ་ཆགས། །ཞེན་པ་སྤང་བ་དཀའ་མོ་ཡོད། །
གསེར་དངུལ་མུ་ཏིག་ནོར་བུའི་རིགས། །རང་ཞེན་གཞན་བསླུ་ནོར་གྱི་མཆོག །
གཏོང་བར་ཕོད་དམ་ལྷ་མི་ཀུན། །དར་ཟབ་དམར་སྨུག་གོས་ཕྲུག་ཐེར། །རང་
697.



གོ་ར་ཚྭ་རྫོང་།
མཛེས་གཞན་སྨོན་རྨ་བྱའི་མདོངས། །སྒྲོལ་བར་བྲའམ་གྲྭ་བཙུན་རྣམས། །ཡིད་
དབང་འཕྲོག་བྱེད་མཛེས་མའི་ཞལ། །བལྟ་ན་སྡུག་པ་གྲོགས་ཀྱི་མཆོག །འཁྲི་བ་
ཆོད་དམ་འདིར་འདུས་ཁྲོམ། །ཚོན་པོ་ཞིམ་པོ་འདོད་འཇོའི་ཟས། །འཚོ་བྱེད་
བཅུད་ཀྱི་དྭངས་མ་རྣམས། །སྤང་བར་ཕོད་དམ་ལྷ་མིའི་ཁྲོམ། །དགོས་འདོད་
འབྱུང་བ་མཁོ་དགུའི་རིགས། །གཅིག་ལས་གཅིག་གིས་ལྷག་པའི་ནོར། །སྒྱུ་མའི་
ནོར་ལ་ཟད་པ་མེད། །ཞེན་པ་ཆོད་དམ་བྱང་གླིང་དཔུང་། །བསགས་པ་ཟ་ཞིང་
ཟད་པའི་ནོར། །སྐྱེས་ནས་ན་ཞིང་ཤི་བའི་ལམ། །བྱམས་ཤིང་ལུས་ནས་བྲལ་
བའི་མགྲོན། །བདེ་སྡུག་གཉིས་སྣང་འཁོར་བའི་ལས། །རྟག་པ་མེད་པ་ཀུན་ཤེས་
རེད། །ངེས་དོན་རྟོ གས་ན་སྒྱུ་མ་ཡིན། །དེ་བས་དམ་པའི་ལྷ་ཆོས་གྱིས། །སྐྱབས་
གནས་བསླུ་མེད་རྣམ་གསུམ་ལ། །རྟག་ཏུ་བརྗེད་མེད་གསོལ་བ་ཐོབ། །གདམས་
ངག་ཟབ་མོའི་ཉམས་ལེན་ལ། །ཡེངས་པ་མེད་པའི་བརྩོན་འགྲུས་རེམ། །དགེ་
བའི་གྲོགས་པོའི་ཐུགས་མ་དཀྲུག །མི་དགེའི་གྲོགས་པོ་མདུན་མ་བསུ། །དགྲ་
གཉེན་གཉིས་ལ་མཉམ་པར་ཞོག །རིགས་དྲུག་ཕ་མ་སེམས་ཅན་དང་། །བཟང་
ངན་ལས་ཀྱི་འབྲེལ་བ་བཅས། །བསྔོ་བ་བཟང་པོའི་བ ཤགས་འགྱོད་གྱིས། །རབ་
ན་འཁོར་བའི་གནས་ངན་སྤོང༌། །མི་མེད་བྲག་ལ་སྒལ་པ་གཏོད། །གདམས་པ་
ཟབ་མོའི་ཉམས་ལེན་འབད། །རོ་ལྡན་བཅུད་ལ་མ་ཆགས་པ། །ཏིང་འཛིན་རོལ་
པའི་ཟས་ལ་སྤྱོད། །རྩ་རླུང་རས་ཀྱི་གྱོན་པ་གསོལ། །ཚེ་གཅིག་སངས་རྒྱས་
འགྲུབ་པར་འགྱུར། །འབྲིང་ན་དགེ་བཅུ་དང་དུ་ལོང་། །མི་དགེའི་བྱ་བ་དུག་
ལྟར་འཛེམ། །སྔ་དགོང་ལུས་ངག་དགེ་བ་སྒྲུབས། །ཆོས་མིན་བྱ་བ་མི་བགྱིད་
པར། །བླ་མའི་བཀའ་བཞིན་ཉམས་ལེན་གྱིས། །སྲོག་གཅོད་རྐུ་འཕྲོག་མི་ཚངས་
སྤྱོད། །རྫུན་དང་ཕྲ་མ་ངག་འཆལ་སྤོངས། །སྦྱིན་གཏོང་སེར་སྣ་མ་ཤོར་བ། །མ་
698



གོ་རའི་ཚྭ་ཡི་སྒོ་མོ་ཕྱེས།
--
ནུས་སྙིང་རྗེས་ཀུན་ཕན་སྒྲུབས། །གཟུངས་སྔགས་རྡོ་དང་ཇོ་དར་འཛུག །
འབྱུང་བ་བཞི་ལ་ཚ་ཚ་ཐོབ། །སྐྱབས་འགྲོ་བཛྲ་ཡིག་དྲུག་ཟློས། །དགེ་སྡིག་
སེམས་ལ་དྲན་ཤེས་གྱིས། །ཟམ་དང་ལམ་འཕྲང་བདེ་བར་ཐོང་། །ཤ་ཁྲག་ཟས་
ལ་ཅི་ཉུང་གྱིས། །ང་རྒྱལ་གཏམ་ངན་བཟོད་པ་སྒོམ། །ཁེ་དང་རྒྱལ་ཁ་མི་ལ་
གཏོད། །གྱོང་དང་ཕམ་ཁ་ཅི་ནུས་ཁུར། །གཏམ་ངན་དགྲ་ལ་བཟོད་པ་བསྒོམ། །
རྩ་བའི་བླ་མས་གདམས་པ་ལྟར། །སེམས་ཉིད་རིག་པ་གཏན་ལ་ཕོབ། །ཉེ་དུས་
གནས་ཡུལ་རིང་དུ་བོར། །རྒྱལ་ཁམས་དུར་ཁྲོད་མདུན་དུ་བོས། །དབེན་པའི་རི་
ལ་ཕ་ཡུལ་གྱིས། །འགྲོ་དྲུག་ཕ་མ་སེམས་ཅན་ལ། །བསྔོ་བ་བཤགས་པ་ཅི་ནུས་
གྱིས། །ཕྱིན་ཆད་སྡིག་པ་མི་དགེའི་ལས། །མི་བྱ་དམ་བཅའ་བརྟན་པོ་ཞོག །སྐྱེ་
འཆི་མི་རྟག་འཇའ་ཚོན་ལ། །བློ་གཏད་མེད་པ་ཀུན་གྱིས་ཤེས། །ངེས་མེད་
གཤིན་རྗེའི་ཐོག་བབས་འབྱུང༌། །དུས་དང་ཞག་གིས་མདུན་ནས་བསུ། །ལོ་དང་
ཟླ་བས་རྒྱབ་ནས་དེད། །འབྱུང་གཞི་ལུས་དང་དབང་པོ་གུད། །ཞིམ་པོའི་ལྟོ་ཡི་
བཅུད་མི་ལོན། །སྙན་པའི་གཏམ་གྱི་སྒྲ་མི་ཐོས། །ལྟ་བའི་མིག་གི་ལམ་མི་གསལ།།
སྨྲ་བའི་ལྗགས་ཀྱི་སྒྲ་མི་དག །འགྲོ་བའི་རྐང་པས་ས་མི་ནོན། །ཉལ་བའི་རུས་
པས་གནད་མི་ཐེག །ཟོས་པས་ལྟོ་བས་ཁས་མི་ལེན། །ཕར་དྲིན་ཆེ་ཡང་ཚུལ་ལ་
རྒོལ། །གཏམ་བཟང་ལན་ལ་ངན་སྨྲ་ལོན། །ཞིམ་ཟས་སྤྱོད་ཀྱང་ལྟོ་བའི་དགྲ། །
སྐྱེ་རྒ་ན་འཆི་འཁོར་བའི་ལས། །མི་རྟག་མི་ཕན་བཞག་ན་བསམ། །གཤིན་རྗེའི་
ཕོ་ཉ་ངེས་མེད་ལ། །གློ་བུར་དགྲ་དེ་ནམ་སླེབས་སམ། །དེ་བས་དམ་ཆོས་ཅི་
འགྲུབ་མཛོད། །འདིར་ཚོགས་ལྷ་མིའི་ཁྲོམ་གྱི་དཔུང་། །བཟང་ངན་ལས་ཀྱིས་
འབྲེལ་བར་བརྟེན། །མ་འོངས་མངོན་པར་དགའ་བའི་ཞིང་། །ཚོམ་བུ་གཅིག་ཏུ་
མངོན་འཚང་རྒྱ། །འགྲོ་བའི་གླིང་དཀར་དོན་རེ་འགྲུབ། །སྡོད་པའི་བྱང་ཡུལ་
699



གོ་ར་ཚྭ་རྫོང་།
བཀྲ་རེ་ཤིས། །ཡང་ཡང་མཇལ་བའི་སྨོན་ལམ་ཡོད། །
ཅེས་རྒྱལ་པོ་ཆེན་པོས་མགུར་གླུ་དེ་ལྟར་བཀའ་སྩལ་པས། རྒྱལ་དགུའི་
དམག་དཔུང་དང་། བྱང་ཡུལ་གྱི་འཕྲོས་འབངས་རྣམས། དད་པའི་བ་སྤུ་
ཟིངས། མོས་གུས་ཀྱི་མཆི་མ་འཁྲུག་ཅིང་། གསེར་དངུལ། གོ་ཁྲབ། རྟ་དྲེལ།
རྔ་མོང་བཅས་ཟས་ནོར་དཔག་ཏུ་མེད་པ་ཕུལ་ནས། རང་རང་གང་འཚམས་ཀྱི་
ཆོས་ཞུས་ཏེ། དགེ་བ་འདི་སྒྲུབ་དང༌། སྡིག་པ་འདི་སྤོང་གི་ཁས་ལེན་ཅི་ནུས་
བྱས་ཤིང༌། ཐ་ན་བཛྲ་སྐྱབས་འགྲོ་སེམས་བསྐྱེད་དང་། ཡིག་དྲུག་བཅས་ཀྱི་
དབང་ལུང་ཞུས་ཏེ་བསྒྲུབ་པས་སྐལ་ལྡན་ལས་འཕྲོ་ཅན་མང་པོ་དང༌། རང་མགོ་
ཐོན་པའི་སྐྱེས་བུ་ཕོ་མོ་མཐར་རྫོགས་བྱང་རིམ་གྱིས་ཐོབ་པ་མང་པོ་བྱུང་བར་་་་་
གྲགས། བྱང་ཡུལ་སྟོད་སྨད་ལ། ས་ལ་སཙྪ། རྡོ་ལ་མ་ཎི། བཛྲ་ཡིག་བརྒྱ། ཆུ་
ལ་གསེར་ཟམ། ཇོ་དར་བཅས། མདོར་ན་དཀར་པོ་དགེ་བའི་ལས་སྒྲུབ་ཅིང་། །
ནག་པོ་སྡིག་པའི་ལས་མི་བྱ་བ་བཅས་མཛད། རི་ལ་རྔོན་རྒྱ། ཆུ་ལ་ཉ་རྒྱ། བར་
ལ་རྐུན་རྒྱ་ཇག་ཁྲིམས་སོགས་དགེ་བཅུའི་ཁྲིམས་ཀྱི་བསླབ་བྱ་བཅས་མཛད་ནས།
ཞག་བཅུ་གསུམ་བར་དགའ་གླུ་སྐྱིད་ཆང་གི་བྲོ་འཁྲབ། གླུ་བླངས། རྩལ་སྦྱང་
བཅས་མཛད། ཉི་མ་དེ་ཡི་དུས་སུ་སྨད་གླིང་སྤྱང་ཁྲི་རྔམ་ཆེན་གྱི་འདུན་མ་ལ། །
བཀའ་བབས་ལུང་ཟིན་གྱིས་སྟོང་ཉིད་མཁའ་འགྲོའི་སྤྲུལ་པ་བྱང་གཟའ་ཆོས་ཀྱི་་་
སྒྲོན་མ་དེ་བག་མར་ལེན་དགོས་པའི་བཀའ་གནང་། དེ་ནས་སྲས་དགྲ་ལྷ་གཙོས་
རྨུ་སྤྱང་གི་རྒྱལ་བློན་རྣམས་ནས། བག་མའི་སྟ་གོན་གྲ་སྒྲིག་མཛད་དེ། བོད་ཕྲུག་
མི་ཆུང་ཁ་བདེ། རྨུ་པའི་ཤེལ་དཀར་རྒྱང་གྲགས་བཅས་སྨད་གླིང་གི་དཔའ་རྟུལ་
བདུན་ནས་གོས་ཡག་ལྷམ་བཀྲག་གིས་བརྒྱན་ཏེ། གཡང་གི་ལྷ་རྗེ་དཀར་པོའི་
ནང་དུ། རིན་ཆེན་འབྲུ་སྣ་ལྔ་ཡིས་བཀང་སྟེ། མདའ་དར་བླ་གཡུས་བརྒྱན་པ་
700



གོ་རའི་ཚྭ་ཡི་སྒོ་མོ་ཕྱེས།
བཅས། བྱང་ཡུལ་རྒྱལ་པོའི་ཕོ་བྲང་ཚོམ་ཆེན་པདྨའི་ནང་དུ། བྱང་ཡུལ་གྱི་
དཔོན་བློན་མ་སྲུ་རྣམས་ཀྱིས་གདན་མི་གཅིག་གདན་རབས་བཅོ་བརྒྱད་བརྒྱབ་སྟེ།
གཉེན་སྟོན་གྲ་བསྒྲིགས། གསེར་དངུལ། དར་གོས། གོ་རལ། ཇ་ཕྲུག་བཅས་
དང༌། གཅན་གཟན་ལྤགས་རིགས་བཅས། གུང་ཐོབ་ཐང་ཆེ་བའི་བཅུ་གསུམ་
ཚན། སྟག་རི་མོ་ཅན་གྱི་དགུ་ཡི་ཚན། གཟིག་ཐིག་ལེ་ཅན་གྱི་བདུན་གྱི་ཚན། །
ཝ་གྲ་ལོ་ཅན་གྱི་ལྔ་ཡི་ཚན་བཅས་ཚན་རིགས་དགུ་བཅུ་གོ་དགུ་བསྒྲིགས། ཤ་
དཀར་གཉའ་བ་ཧྲུགས་སེ། ཤ་ནག་འགྱུར་མ་སྤངས་སེ། ཐུད་དཀར་ནོར་བུས་
བརྒྱན་པ། ཐུད་སྨུག་གཡུང་དྲུང་བརྒྱན་པ། སྔོ་ཐུད་དགའ་འཁྱིལ་བརྒྱན་པ། །
ཅ་ཐུད་མར་གྱིས་བརྒྱན་པ་བཅས་ཤ་ཐུད་ཚན་གྲངས་བཅས། གྲལ་མགོ་ནས་
གྲལ་གཞུག་བར་བསྒྲིགས་ཏེ། གཡང་གཞི་ཕྱིང་དཀར་གྲུ་བཞི་ལ་གཡུང་དྲུང་
འབྲུ་ཡི་ཕྲ་ཚོམ་བཀོད་དེ་ཡོད་པར། དེ་ནས་གླིང་ཕྲུག་མི་ཆུང་ཁ་བདེ་དེས།
གོས་ཆེན་རྒྱན་བཞི་སྨུག་པོ་ལ། །བལ་སྲམ་སྨུག་པོའི་མཐའ་རྒྱན་བྱས། །ད་ཕྲུག་
དཀར་པོའི་ནང་འཇམ་ལ། །ཅན་ཁེབས་དཀར་པོས་གོང་རྒྱན་བྱས། །འབུ་རས་
དཀར་པོའི་དོར་མ་ལ། །ཡ་ར་དམར་པོས་གདོང་ཤན་བྱས། །རྒྱ་ལྷམ་ཆུ་རྩི་ནག་
པོ་ལ། །སྟོང་སྐུད་ཁྲ་བོའི་ཀླུང་དྲུག་བརྒྱབ། །ཝ་ནག་ལྤགས་པའི་ཞྭ་མོ་ལ། །མི་
ཁྲག་འཐོར་བའི་ཇ་ལ་བརྒྱབ། །དཀར་པོ་དུང་གི་ཏོག་ཅིག་བཙུགས་ནས། ལྟ་ན་
སྡུག་པ་ཡིད་དུ་འོངས་པ་ཞིག་བྱས་ཏེ། གཡང་རྗེ་དཀར་པོ་དེ་ལག་ཏུ་ཐོགས་
ནས། རྟེན་འབྲེལ་གྱི་གླུ་འདི་ཅོ་ག་དྲུག་འགྱུར་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །གླུ་
ཨ་ལ་མེད་ན་ལེན་ལུགས་མེད། །ཨ་ལ་ངོ་མཚར་གཏམ་གྱི་གཞུང༌། །ཐ་ལ་མེད་
ན་འགུག་ལུགས་མེད། །ཐ་ལ་དོན་གྱི་གསལ་འདེབས་ཡིན། །འཇིག་རྟེན་སྲིད་
701



གོ་ར་ཚྭ་རྫོང་།
པའི་འགྲོ་ལུགས་རེད། །གླུ་མཆོད་གཅིག་སྐྱབས་གནས་དཀོན་མཆོག་གསུམ། །
སྐྱབས་མཆོག་གསུམ་མེད་ན་ཕྱི་པ་རེད། །མཆོད་གཅིག་དཔའ་བོ་མཁའ་འགྲོ་
མཆོད། །མཆོད་པ་མེད་ན་ལྷ་མེད་རེད། །ས་འདི་ཆུ་རླུང་རྡུལ་ལས་གྲུབ། །རི་
རབ་གླིང་བཞི་གླིང་ཕྲན་སྲིད། །གསེར་རི་བདུན་དང་རོལ་བདུན་མཚོ། །དཔག་
བསམ་ཤིང་དང་འདོད་འཇོ་བཅས། །གཟུགས་མེད་གཟུགས་ཅན་སྲིད་པ་གསུམ།།
རིམ་བཞིན་ཆགས་པའི་ལྷོ་ཡི་ཕྱོགས། །བྱང་སྟོད་ཡུལ་གྱི་ས་ཆ་ལ། །འབྲས་མོ་
ལྗོངས་ཀྱི་ལྷོ་ཕྱོགས་ཚལ། །སྤང་ལྗོངས་པདྨ་བཀོད་ལེགས་ཟེར། །གོ་ར་རྒྱལ་པོའི་
ས་ཆ་རེད། །མཁར་འདི་གོ་རའི་གནམ་རྫོང་ཟེར། །དེང་སང་ཆོས་རྫོང་རིང་མོ་
གྲགས། །ང་འདྲ་ང་ངོ་མ་ཤེས་ན། །སྨད་གླིང་རྨུ་པའི་བློན་པོ་ལ། །བོད་ཕྲུག་མི་
ཆུང་ཁ་བདེ་ཟེར། །སྙན་མོ་གྲེ་བའི་འགྱུར་ལུགས་དང་། །བདེ་མོ་ངག་གི་བཀུག་
ལུགས་གཉིས། །སྙིང་པོ་དོན་གྱི་འབྲུ་དོན་གསུམ། །ང་མི་ཆུང་ཟེར་ནས་གྲགས་
ལེ་རེད། །གཏམ་བབ་ཆེན་བརྒྱ་དང་རྩ་གཉིས་ཤེས། །བབ་ཆུང་སྟོང་དང་རྩ་
བརྒྱད་ཤེས། །གཏམ་རྒྱུད་མི་འོས་འདྲ་ཆགས་ཤེས། །མི་ཆུང་གཏམ་གྱི་སྡོང་པོ་
ཡིན། །རྟ་ཆུང་འགྲོས་ཀྱི་གཤོག་པ་ཡིན། །འོ་ན་བཀྲ་ཤིས་ཉི་མ་ལ། །དེ་རིང་
གནམ་ལ་སྐར་མ་བཟང་། །ས་ལ་རྩི་ཤིང་མེ་ཏོག་བཟང་། །བར་ལ་དུས་ཚོད་ལ་
ཉེ་བཟང་། །བཟང་གསུམ་རྟེན་འབྲེལ་མགོ་མོ་ལ། །མི་རྣམས་དགའ་བའི་སྐྱིད་
གླུ་ལེན། ། ཕྱུག་ལ་གཡང་གི་འོ་མཚོ་འཁྱིལ། །མུ་པ་རི་རབ་ལྷུན་པོ་ལ། །རྒྱལ་
རྒྱུད་མུ་ཏིག་ཕྲེང་བ་ལ། །གསེར་གྱི་རྡོ་རྗེའི་བརྡ་གྲོགས་དེ། །བྱང་ཡུལ་པདྨའི་
སྡོང་པོ་དེ། །རྒྱ་མཚོའི་ནོར་བུ་ཆོས་ཀྱི་སྒྲོན། །སྲིད་པའི་འདུན་མའི་རྟེན་འབྲེལ་
ལ། །གཡང་གི་ལྷ་རྗེ་དཀར་པོ་འདི། །དང་པོ་བྱུང་ཁུངས་བཤད་པས་ན། །ཕུན་
སུམ་ཚོགས་པའི་བརྡ་མཚོན་ལས། །ལྷ་ལུག་དཀར་པོའི་སོག་བལ་གཅིག །ས་
702



-
གོ་རའི་ཚྭ་ཡི་སྒོ་མོ་ཕྱེས།
ནག་མཆེན་པའི་རྟེན་ཕུར་ལ། །གཉན་ལུག་གྲོ་མོའི་མཆེན་བལ་གཉིས། །བླ་སྟག་
མི་ཉམས་རྟེན་རྩ་ལ། །ཀླུ་ལུག་བལ་ཆེན་བརླ་བལ་གསུམ། །སྟེང་གི་ལྷ་མོ་གང་
མ་སྒྲོན། །བར་གྱི་གཉན་མོ་བྱི་མ་སྨན། །འོག་གི་ཀླུ་མོ་ན་ག་སྒྲོན། །ལྷ་ཀླུ་གཉན་
གྱི་བུ་མོ་བསྡུས། །ལྷ་མོ་བརྒྱ་ཡིས་འདབ་ལེ་རེད། །གཉན་མོ་བརྒྱ་ཡིས་བསྐོར་ལེ་
རེད། །ཀླུ་མོ་བརྒྱ་ཡིས་འ ཐག་ལེ་རེད། །བཟོ་བོ་བི་ཤྭ་ཀརྨ་དེས། །དང་པོ་
དཀྱིལ་ནས་ཐིག་ཅིག་བརྒྱབ། །དྲང་ཞིང་མཁས་པའི་བརྡ་དོན་ཡིན། །བཟང་
ངན་བར་དེ་གྱིམ་ཚེམ་བཅད། །དགེ་སྡིག་དབྱེ་བ་ཕྱེ་བའི་བརྡ། །ཐབས་ཀྱི་རྒྱ་
ཁབ་སྔོན་མོ་ལ། །ཤེས་རབ་སྐུད་པས་ཚེམ་པོ་བརྒྱབ། །ཐབས་ཤེས་ཟུང་དུ་
འབྲེལ་བའི་བརྡ། །ཁུག་མ་ཁ་གང་གྲུ་བཞི་འདི། །ཁ་རྗེ་ལ་དར་གུད་མེད་པའི་
བརྡ། །གཡས་ལ་ཟླ་བས་བརྒྱན་པ་འདི། །མ་རིག་མུན་པ་བསལ་བའི་བརྡ། །
གཡོན་ལ་ཉི་མས་བརྒྱན་པ་འདི། །ཁམས་གསུམ་དབང་དུ་འདུས་པའི་བརྡ། །
སྐར་མ་སྨིན་དྲུག་བརྒྱན་པ་འདི། །རྒྱུད་པ་སྐར་ལྟར་བཀྲ་བའི་བརྡ། །མདུན་
ནས་ནོར་བུས་བརྒྱན་པ་འདི། །དགོས་འདོད་ལྷུན་གྱིས་གྲུབ་པའི་བརྡ། །གཡས་
ལ་སྣ་བདུན་བཀོད་པ་འདི། །གཞི་གདན་སྤང་ལས་འཇམ་པའི་བརྡ། །གཡོན་པ་
རྟགས་བརྒྱུད་བཀོད་པ་འདི། །བཀྲ་ཤིས་གཡང་དུ་ཆགས་པའི་བརྡ། །གཡས་ལ་
དགའ་འཁྱིལ་བརྒྱན་པ་འདི། །དགའ་བདེའི་དཔལ་ལ་སྤྱོད་པའི་བརྡ། །གཡོན་
ལ་གཡུང་དྲུང་བཀོད་པ་འདི། །འགྱུར་མེད་བག་མའི་རྟེན་འཁོར་བརྡ། །མཐའ་
ལ་རྒྱ་ནག་ལྕགས་རི་འདི། །སྲ་བརྟན་རྡོ་རྗེ་ར་བའི་བརྡ། །ཟུར་ནས་གཡུ་འབྲུག་
བརྒྱན་པ་འདི། །སྙན་གྲགས་འབྲུག་ལས་ཆེ་བའི་བརྡ། །ཁ་ལ་པདྨས་བརྒྱན་པ་
འདི། །འབྲས་བུའི་ལོ་འདབ་རྒྱས་པའི་བརྡ། །ནང་ལ་འབྲུ་སྣས་བཀང་བ་འདི། །
ལོང ས་སྤྱོད་ཕུན་སུམ་ཚོགས་པའི་བརྡ། །གཡས་ལ་མདའ་དར་བཙུགས་པ་འདི། །
7 03



གོ་ར་ཚྭ་རྫོང་།
ཆོས་སྐུ་ཉག་གཅིག་ཤར་བའི་བརྡ། །དེ་ལ་ཁྲབ་བྱང་བརྒྱན་པ་འདི། །ཕོ་རྒྱུད་
ལྕགས་ལས་སྲ་བའི་བརྡ། །དེ་ལ་གཡུ་ཆུང་བརྒྱན་པ་འདི། །མོ་རྒྱུད་གཡུ་ལས་
ཆད་པའི་བརྡ། །དེ་ལ་མེ་ལོང་བཏགས་པ་འདི། །སྣང་བ་བརྡ་རུ་ཤར་བའི་བརྡ།།
ཅིར་སྣང་ཆོས་སུ་རྟོགས་པའི་བརྡ། །མི་འགྱུར་གཡུང་དྲུང་གདན་ལ་བཞག །
རྒྱལ་ཕ་མིང་རི་རྒྱལ་ལྷུན་པོ་ལ། །གཡོ་འགུལ་མེད་པའི་བཀྲ་ཤིས་ཤོག །མདུན་
སྣ་ས་རྒྱ་མཚོ་ཕྱུག་མོ་ལ། །འཕེལ་འགྲིབ་མེད་པའི་བཀྲ་ཤིས་ཤོག །གཉིས་པ་
མདའ་མོའི་བཤད་པ་ལ། །སྐྱེས་པ་ཚ་བ་རོང་ནས་སྐྱེས། །བཅད་པ་ཕ་ཁུ་བཟང་
པོས་བཅད། །དྲིན་ཆེན་མ་ལོས་བཀྲ་ཤིས་བརྗོད། །སྨོན་ལམ་ཚེ་རོགས་བཟང་
པོས་བཏབ། །མདའ་མཁན་བཟོ་བོའི་ལག་ལ་བཞག །དང་པོ་ཡར་ལ་ཚིག་
གཅིག་ཕུད། །དཀོན་མཆོག་མཆོད་པའི་རྟེན་ལ་བཞག །དེ་ནས་མར་ལ་སོར་
དགུ་བཅད། །དགྲ་དགུ་ཆམ་ལ་ཕབ་པའི་བརྡ། །ཚིག་གསུམ་སྨུག་ལ་མདའ་མོ་
བཟོས། །སྐུ་གསུམ་ངོ་བོ་འཕྲོད་པའི་བརྡ། །ལྟོང་ཁ་མཚལ་གྱིས་བརྒྱན་པ་འདི། །
ཕོ་ངོ་བཙན་ལས་དམར་བའི་བརྡ། །མགུལ་དཀྲིས་གཡུ་ལས་བྱས་པ་འདི། །མ་
སྲུ་གཡང་ལ་ཆགས་པའི་བརྡ། །རྒོད་སྒྲོ་ཟུར་གསུམ་སྒྲོན་པ་འདི། །ས་གསུམ་
འགྲན་ཟླ་བྲལ་བའི་བརྡ། །གནམ་ལྕགས་མདེལ་རྩེ་སྤྲད་པ་འདི། །ཉོན་མོངས་
དགྲ་བོ་བསྒྲལ་བའི་བརྡ། །ཟངས་ཀྱིས་མདའ་མགོ་བ ཏུམ་པ་འདི། །བྱམས་
སེམས་རྒྱུན་ཆད་མེད་པའི་བརྡ། །མདའ་མགུལ་དར་གྱིས་བརྒྱན་པ་འདི། །སྐུ་ལྔ་
ལྷུན་གྱིས་གྲུབ་པའི་བརྡ། །དེ་ལ་གཡུ་ཆུང་བརྒྱན་པ་འདི། །མོ་རྒྱུད་གཡུ་ལས་
ཆད་པའི་བརྡ། །བཟང་པོ་དགུ་འཛོམ་མདའ་མོ་འདི། །བླ་མ་བཟང་པོའི་ཚེ་
མདའ་ཡིན། །དཔོན་པོ་བཟང་པོའི་གསུང་མདའ་ཡིན། །ཕ་ཁུ་བཟང་པོའི་རྟེན་
མདའ་ཡིན། །མ་སྲུ་བཟང་པོའི་བླ་མདའ་ཡིན། །སྟག་ཤར་བཟང་པོའི་དགྲ་
704



གོ་རའི་ཚྭ་ཡི་སྒོ་མོ་ཕྱེས།
-
--
--
-
-
-
མདའ་ཡིན། །དེ་ཡན་ཆོད་མདའ་མོའི་བཤད་པ་ཡིན། །གཡོན་རས་གཞི་དཀར་
པོའི་གདན་གྱི་ཐོག །ཕྱེ་མར་གངས་རི་སྤུངས་འདྲ་འདི། །རྒྱབ་ཕ་མིང་རི་ལས་
བརླིང་བའི་བརྡ། །མདུན་དུ་མཚོ་མོའི་བཀོད་པ་འདི། །མདུན་སྣ་པད་མཚོ་ལས་
ཟབ་པའི་བརྡ། །རྩེ་ལ་ནོར་བུ་བརྒྱན་པ་འདི། །འཕགས་པའི་ནོར་གྱིས་ཕྱུག་
པའི་བརྡ། །ཉི་མ་ཟླ་བས་བརྒྱན་པ་འདི། །ཉོན་མོངས་གྲིབ་མ་དག་པའི་བརྡ། །
མར་གྱིས་རྟ་རྔོག་བརྒྱན་པ་འདི། །ཕྱུག་ལ་འཕེལ་འགྲིབ་མེད་པའི་བརྡ། །མར་
གྱིས་ཐིག་ཕྲན་བཀོད་པ་འདི། །འབངས་མི་སེར་མཐའ་ནས་དར་བའི་བརྡ། །
ཡང་གཅིག་མཚན་ལྡན་ཀ་པ་ལ། །ཕྱི་དཀར་ནང་དམར་ཨ་ཡིས་མཚན། །དྭངས་
མ་ལྔ་ཡི་བདུད་རྩིས་བཀང༌། །སེངྒེ་དཀར་མོའི་འོ་མ་འདི། །བཞུས་ནི་སྒྱུ་འཕྲུལ་
ལྷ་མོས་བཞུས། །བླུག་ནི་གསེར་གྱི་ལྕིམ་ལ་བླུགས། །མ་ཧེ་དཀར་མོའི་འོ་མ་འདི།།
བཞུས་ནི་རིགས་བཟང་མཁའ་འགྲོས་བཞོས། །བླུག་ནི་དངུལ་དཀར་སྟེབ་ལ་
བླུགས། །གཡུ་འབྲུག་སྔོན་མོའི་འོ་མ་འདི། །བཞུས་ནི་མི་མ་ཡིན་གྱིས་བཞེས། །
བླུག་ནི་འབྲོང་རྒོད་རྭ་ལ་བླུགས། །འདི་གསུམ་རྩ་བརྒྱད་སྟོང་གིས་སྦྱར། །ལྷ་
དང་བླ་མའི་ཚེ་རྫས་ཡིན། །ཕ་དང་ཁུ་བོའི་རྟེན་རྫས་ཡིན། །མ་དང་སྲུ་མོའི་
གཡང་རྫས་ཡིན། །སྟག་ཤར་རྣམས་ཀྱི་དཔའ་ཟས་ཡིན། །མཆོད་ནི་དཀོན་
མཆོག་གསུམ་ལ་མཆོད། །ཕོ་ལྷ་ཕྲག་པ་གཡས་ནས་མཆོད། །མོ་ལྷ་ཕྲག་པ་
གཡོན་ནས་མཆོད། །ཞང་ལྷ་སྤྱི་བོའི་གཙུག་ནས་མཆོད། །ལམ་ལྷ་བཟང་པོ་
མདུན་ནས་མཆོད། །འགོ་བའི་ལྷ་ལྔ་གཡས་ནས་མཆོད། །སྐྱོབ་པའི་ལྷ་དགུ་
གཡོན་ནས་མཆོད། །ནོར་ལྷ་ཕྱུག་ལྷ་གཡང་ལྷ་མཆོད། །ཕྱོགས་བཞིའི་རྒྱལ་ཆེན་
སྡེ་བཞི་མཆོད། །ཁ་མང་ངག་གིས་གླེང་བ་དང༌། །མིག་མང་སྟོང་གིས་ལྟ་བ་
གཉིས། །ས་ལམ་འབྱུང་བཞིའི་གནོད་པ་སོགས། །ཐམས་ཅད་ཞི་ཞིང་མེད་པར་
705



གོ་ར་ཚྭ་རྫོང་།
ཤོག །ཅི་བསམ་ལྷུན་གྱིས་གྲུབ་པ་ཡི། །རྩ་བའི་བླ་མའི་བཀྲ་ཤིས་ཤོག །ཕྱུག་ལ་
གོད་ཁ་མི་ཡོང་བ། །འཛམ་བྷ་ལ་ཡི་བཀྲ་ཤིས་ཤོག །ཚེ་ལ་བར་ཆད་མི་ཡོང་
བར། །ཚེ་དཔག་མེད་ཀྱི་བཀྲ་ཤིས་ཤོག །ཞིང་ལ་བཙའ་སད་མི་ཡོང་བར། །
དབྱངས་ཅན་ལྷ་མོའི་བཀྲ་ཤིས་ཤོག །མི་ཚེ་སྐྱིད་ལ་སྤྱོད་པར་ཤོག །མི་ནོར་
གཡང་ལ་ཆགས་པར་ཤོག །མི་ལ་ཚེ་ཡི་བཀྲ་ཤིས་ཤོག །ཕྱུག་ལ་གཡང་གི་བཀྲ་
ཤིས་ཤོག །ཟས་ལ་བཅུད་ཀྱི་བཀྲ་ཤིས་ཤོག །བཀྲ་ཤིས་ཀྱིས་ནམ་མཁའ་གང་
བར་ཤོག །སྨོན་ལམ་གྱིས་ས་གཞི་ཁྱབ་པར་ཤོག །ད་ནི་དར་ལ་བཤད་པ་ཡོད། །
བཀྲ་ཤིས་པའི་ཁ་དར་རིང་མོ་འདི། །དང་པོ་བྱུང་ཁུངས་བཤད་པས་ན། །སྟེང་
ལྷ་ལུག་དཀར་པོའི་སྟོད་བལ་གཅིག །བར་གཉན་ལུགས་གྲོ་མོའི་དཔུང་བལ་
གཉིས། །འོག་ཀླུ་ལུག་བལ་ཆེན་སྨད་བལ་གསུམ། །དཀར་པོ་གསུམ་དེ་གཞི་ལ་
བཞག །བྱ་རྒྱལ་ཁྱུང་གི་ཐུ་ལུ་གཅིག །སེང་གེ་དཀར་མོའི་རལ་པ་གཉིས། །
གཡུ་འབྲུག་སྔོན་མོའི་ཁ་ཆུ་གསུམ། །དམར་ཡག་སྟག་གི་ཁ་སྤུ་བཞི། །སྟོབས་
ལྡན་གླང་པོའི་སྙིང་ཁུ་ལྔ། །འདོ་བ་རྟ་ཡི་སྤུ་རུ་དྲུག །རྒྱུ་བཟང་དགུ་གྲུབ་པའི་
ཁ་དར་འདི། །ལྷ་མོ་བརྒྱ་ཡིས་འདབ་ལེ་ཡིན། །གཉན་མོ་བརྒྱ་ཡིས་བསྐོར་ལེ་
ཡིན། །ཀླུ་མོ་བརྒྱ་ཡིས་འཐག་ལེ་ཡིན། །ཐག་བྲན་མི་ཤེས་རབ་སྒྲོན་མ་ཡིན། །
སྣས་བླུག་མི་བརྩོན་འགྲུས་བཟང་མོ་ཡིན། །སྐད་རྒྱག་མི་བསམ་གཏན་སྒྲོན་མ་
ཡིན། །རི་མོ་བཟོད་པ་ལྷ་མོས་བརྒྱབ། །དར་སྟོན་སྦྱིན་པ་མཁའ་འགྲོས་བྱས། །
དར་ཁྲུས་ཚུལ་ཁྲིམས་སྒྲོན་མས་སྦྲན། །མེ་ཆུ་རླུང་ལ་མི་འཇིགས་པའི། །འབྱུང་
བའི་ལྷ་མོས་ཁས་ལེན་བྱས། །ལྷ་དང་བླ་མའི་མདུན་དར་ཡིན། །ཆོས་བསྟན་པ་
དར་བའི་ཁ་དར་ཡིན། །དཔོན་པོ་བཟང་པོའི་མཇལ་དར་ཡིན། །ཁྲིམས་དྲང་
དོན་དབྱེ་བའི་ཁ་དར་ཡིན། །སྟག་ཤར་བཟང་པོའི་རྫོང་དར་ཡིན། །དགྲ་ཕ་
706



གོ་རའི་ཚྭ་ཡི་སྒོ་མོ་ཕྱེས།
རོལ་འདུལ་བའི་དཔའ་དར་ཡིན། །ན་ཆུང་བཟང་མོའི་མགུལ་དར་ཡིན། །གཞི་
འགྱུར་བ་མེད་པའི་རྟེན་དར་ཡིན། །བཟང་པོ་གསུམ་གྱི་བསྟོད་དར་ཡིན། །སྟེང་
ཕྱོགས་ཚངས་པ་དཀར་པོ་དེས། །སྲིད་པའི་འདུན་མ་བསྒྲིག་པའི་དུས། །དཀར་
པོ་དར་གྱི་རྒྱུད་ནས་བསུ། །དེ་ནས་བར་མ་གཉན་ཡུལ་ནས། །གཉན་ཆེན་ཟུར་
ཕུད་ལྔ་པ་དེས། །སྒྱུ་འཕྲུལ་རིག་མ་བཅུ་དྲུག་བླངས། །དཀར་པོ་དར་གྱི་རྒྱུད་
ནས་བླངས། །འོག་གི་ཀླུ་རྒྱལ་གཙུག་ན་དེས། །ཀླུ་མོ་ཡ་ག་འདུན་མ་བསུས། །
བཀྲ་ཤིས་ཁ་བཏགས་རྒྱུད་ནས་བསུས། །དོན་འགྲུབ་པའི་སྨོན་ལམ་དར་ལས་
བྱུང༌། །དེ་ནས་འཇིག་རྟེན་ལྷོ་ལ་དར། །སྟོད་ཀྱི་རྒྱ་གར་རྒྱལ་པོ་དེས། །མཚན་
ལྡན་རིག་མ་ལྔ་བརྒྱ་བསུས། །བཀྲ་ཤིས་དར་གྱི་རྒྱུད་ན ས་བསུས། །སྨད་ཀྱི་རྒྱ་
ནག་རྒྱལ་པོ་དེས། །བརྒྱ་དཔོན་ཆེན་རིག་མ་བཅོ་བརྒྱད་བསུས། །དར་དཀར་
པོའི་རྒྱུད་ནས་འདུན་མ་བྱས། །བར་སྐུ་རྒྱལ་བོད་ཀྱི་རྒྱལ་པོ་དེས། །རྒྱ་བཟའ་
བལ་བཟའ་ཁབ་ཏུ་བཞེས། །མགར་བློན་འཕྲུལ་གྱི་ལྡེ་མིག་དེས། །དར་དཀར་
པོའི་རྒྱུད་ནས་འདུན་མ་བསྒྲིག །ལྷ་ཇོ་བོ་བསྟན་པའི་རྒྱན་ལ་བཞག །ཆོས་
ཁྲིམས་དར་ལ་མདུད་དགུ་བརྒྱབ། །ལྷ་ཆོས་ཀྱི་བསྟན་པ་དེ་ནས་དར། །མི་ཆོས་
གསེར་གྱི་གཉའ་ཤིང་བཙུགས། །ལུགས་གཉིས་ཀྱི་བསྟན་པ་དེ་ནས་དར། །
འཛམ་གླིང་གེ་སར་རྒྱལ་པོ་དེས། །སྐྱ་ལོའི་འབྲུག་མོ་ཁབ་ཏུ་བཞེས། །དར་
དཀར་པོའི་རྒྱུད་ནས་འདུན་མ་བྱས། །དོན་འགྲུབ་པའི་ཁ་དར་མགུལ་ལ་བརྒྱན།།
བཀྲ་ཤིས་པའི་དར་འདི་ཀ་བ་གཡོགས། །གཞི་ལྷ་མི་སྲོག་གི་ཀ་བ་ལ། །ས་
བརྟན་རྡོ་རྗེ་ལྟ་བུ་ཤོག །དོན་འགྲུབ་པའི་དར་དེ་ཐབ་ལ་གཡོགས། །ཐབ་ལྷ་མ་
སུའི་རྟེན་ལ་བསྐུལ། །འཕེལ་འགྲིབ་མེད་པའི་བཀྲ་ཤིས་ཤོག །ལེ་བརྒན་དཀར་
པོ་དེ་ཕུག་ལ་གསོལ། །ཕུག་ལྷ་ཕ་ཁུའི་ངོ་སོ་བསྟོད། །ཕྱུགས་རིགས་ལ་འཕར་
707



གོ་ར་ཚྭ་རྫོང་།
འབུགས་མེད་པར་ཤོག །རྒྱབ་ཕ་མིང་རོལ་པའི་མཚོ་བདུན་ལ། །རྒྱུན་ཆད་མེད་
པའི་བཀྲ་ཤིས་ཤོག །མདུན་སྣ་ས་གསེར་གྱི་རི་རབ་ལ། །གཡོ་འགུལ་མེད་པའི་
བཀྲ་ཤིས་ཤོག །མུ་པའི་རྒྱལ་སྲས་སྤྱང་ཁྲི་དང༌། །བྱང་བཟའ་ཆོས་ཀྱི་སྒྲོན་མ་
གཉིས། །འཇིག་རྟེན་ལུགས་མཐུན་ལུ་གུ་རྒྱུད། །ཁ་བཏགས་ཉིན་མོ་བདེ་ལེགས་
འདིའི། །ལོགས་ལ་བཀྲ་ཤིས་རྟགས་བརྒྱད་ཡོད། །དཀྱིལ་ལ་རྒྱལ་སྲིད་སྣ་བདུན་
ཡོད། །མཐའ་ལ་རྒྱ་ནག་ལྕགས་རི་ཡོད། །བཀྲ་ཤིས་གཡང་ཆགས་མགུལ་དུ་
གསོལ། །ཚེ་རིང་ནད་མེད་ལང་ཚོ་རྒྱས། །འདོད་དགུ་ཀུན་འབྱུང་བཀྲ་རེ་ཤིས། །
དེ་ནས་བག་མའི་སྣ་ཟས་ལ། །དབང་ཐང་དར་བའི་དར་ར་དང༌། །ཁ་རྗེ་དར་
བའི་དར་ར་དང་། །རླུང་རྟ་དར་བའི་དར་ར་འདི། །འབྲི་བརྒྱའི་བཅུད་ཀྱི་
དྭངས་མ་འདི། །བཞུས་ནི་མ་སྲུ་བཟང་མོས་བཞུས། །བླུག་ནི་གསེར་ཟོ་ནང་ལ་
བླུག །གཏམས་ནི་རིན་ཆེན་སྣོད་ལ་གཏམས། །དུག་གསུམ་གནོན་པའི་ཐབ་
ཅིག་བཞག །ཡེ་ཤེས་གསལ་བའི་མེ་ཅིག་སྦྱར། །མི་གཙང་དག་པའི་ཆབ་ཀྱིས་
བྲན། །རང་སྣང་དག་པའི་དུད་པས་བསང་། །བཀྲ་ཤིས་ཟངས་དཀར་ནང་ལ་
བླུག །ཕྱིང་དཀར་དྲི་མེད་གདན་ཞིག་བཏིང༌། །བདུད་རྩི་འཁྱིལ་པའི་རུ་རྩི་
བཏབ། །གྲང་འཇམ་དྲི་མེད་ཁེབས་ཀྱིས་གཡོགས། །རིན་ཆེན་འདོང་མོའི་ནང་
ལ་བླུག །འབྲུག་སྒྲ་སྒྲོགས་པའི་བཤད་ཅིག་བརྒྱབ། །བཅུད་སྙིང་ཞུན་དེ་ཡར་ལ་
ལེན། །ཕོར་ཁ་ལྡེར་ཁ་མར་གྱིས་བརྒྱན། །མི་ཕྱུགས་མར་ལས་སྣུམ་པར་ཤོག །
ཁ་རྗེ་དར་བའི་དར་ར་དེ། །གཡང་ཞལ་རྟགས་བརྒྱད་ནང་ལ་གཏམས། །དངུལ་
དཀར་ཞུན་མའི་སྡེར་ལ་བཞག །གསེར་དངུལ་བཀྲ་མའི་ཁེབས་ཀྱིས་གཡོགས། །
འདྲེན་པ་ལ་མཐུན་སོ་ཡིས་འདྲེན། །མཆོད་པ་ཆོས་ཀྱི་སྒྲོན་མས་མཆོད། །ཞལ་
གྲོ་གཏན་བདེའི་བདེ་ལེགས་ཡོད། །ཞལ་བཟང་བཞད་གྲོ་རྒྱུན་མི་ཆད། །སྐྱིད་ལ་
708



གོ་རའི་ཚྭ་ཡི་སྒོ་མོ་ཕྱེས།
ཆོས་འཕེལ་བཀྲ་ཤིས་ཤོག །དེ་ནས་གསོན་དང་འདིར་ཚོགས་ཁྲོམ། །བོད་ལ་མི་
འུ་གདོང་དྲུག་སྲིད། །དགའ་འབྲུ་གདོང་གསུམ་དབྲ་དང་བཞི། །མོན་གི་རི་
གཉིས་དང་མི་ཚོ་དྲུག །རི་འབྲུག་རྒྱུད་མ་ཆད་རྫ་རྒྱལ་རི། །ཆུ་རྒྱུད་ལམ་མ་ཆད་
རྨ་ཆུའི་མཚོ། །མི་རིགས་རྒྱུད་མ་ཆད་སྨུག་པོའི་གདོང་། །མུ་ཕ་རི་རྒྱལ་ལྷུན་པོ་
ལ། །ཆུང་རྒྱུད་བྱ་རྒྱལ་གཤོག་དྲུག་རྒྱས། །མ་སང་གསེར་གྱི་སྒྲོམ་བུ་ལ། །རྒྱལ་
སྲས་སྤྱང་ཁྲི་རྔམ་ཆེན་དང་། །བྱང་སྐྱེས་མེ་ཏོག་པདྨ་ལ། །རིགས་བཟང་ཆོས་ཀྱི་
སྒྲོན་མ་གཉིས། །སྲིད་པའི་ལུགས་མཐུན་འདུན་མའི་གཞི། །ལྷ་དང་བླ་མའི་ལུང་
ལས་དྲངས། །ལེགས་ཉེས་མཁས་པའི་རྩིས་ལས་བབས། །ལོ་དང་སྤར་ཁའི་
མཐུན་ཕྱོགས་འགྲིགས། །ཕ་དང་ཁུ་བོའི་གྲོས་གཞི་འགྲིགས། །མ་དང་སྲུ་མོའི་བློ་
ཕྱོགས་མཐུན། །ཞག་དང་སྐར་མའི་དུས་ལ་བབ། །དེ་རིང་ལྷ་ཉི་དཀར་པོ་ལ། །
དགའ་གླུ་སྐྱིད་ཆང་བག་མའི་སྲོལ། །རྒྱུག་དང་རྒྱ་རྒྱུ་ཕ་མིང་བསྟུན། །གཏམ་ལ་
ལན་མེད་སྐུགས་པ་གྲག །ཟས་ལ་ལན་མེད་དུར་རྒྱག་ཟེར། །གུང་ཐོབ་ཐང་ཆེ་
བ་ཉེར་ལྔའི་ཚན། །སྟག་རི་མོ་ཅན་ལ་བཅུ་གསུམ་ཚན། །གཟིག་ཐིག་ལེ་ཅན་ལ་
དགུ་ཡི་ཚན། །དབྱི་སྤུ་རུ་ཅན་ལ་བདུན་གྱི་ཚན། །ཝ་གྲ་ལོ་ཅན་ལ་ལྔ་ཡི་ཚན། །
གཞན་ཡང་གཅན་གཟན་ལྤགས་རིགས་དང༌། །གསེར་དངུལ་ཟངས་ལྕགས་ས་
ལེ་སྦྲམ། །དར་དང་གོས་ཆེན་མཉྩའི་རིགས། །ཐེར་འཕྲུག་ཞྭ་སྣམ་ལ་ད་རིགས། །
རྟ་དྲེལ་རྔ་མོང་རྐང་འགྲོས་རིགས། །ཁྲབ་རྨོག་གོ་རལ་མདའ་མདུང་རིགས། །ཇ་
མར་ཤ་ཐུད་མར་ཐུད་དང་། །ཤ་དཀར་ཤ་ནག་ཁོག་གྲངས་བཅས། །ཚན་
གྲངས་དགུ་བཅུ་གོ་དགུ་ཡོད། །རྫོགས་དང་རྫོགས་ལན་ལུགས་མཐུན་ལྟར། །
ཆེན་པོ་མིན་ཀྱང་འོས་པའི་རྟེན། །ཚེ་སྟོན་མཎྜལ་མཚོན་བྱེད་དུ། །ལུགས་མཐུན་
མ་འོངས་མིག་གི་རྒྱན། །མུ་པ་དཔོན་གྱིས་འབུལ་བཞེས་མཛོད། །བཀྲ་ཤིས་བདེ་
709



གོ་ར་ཚྭ་རྫོང་།
ལེགས་ལྷ་རྒྱལ་ལོ། །འདིར་ཚོགས་ཐུགས་ལ་དེ་ལྟར་ཞོག །
ཅེས་མི་ཆུང་ནས་གཉེན་སྟོན་གྱིས་ལེགས་བ ཤད་ཕྱོགས་བསྡུས་ཚར་བ་ན།
ཆུང་རྒྱུད་ཀྱི་དཔའ་རྟུལ་རྣམས་ཀྱིས་བྱང་ཡུལ་གྱི་སྟོན་མོའི་ཚན་གྲངས་དང༌། རྒྱ་
རུའི་རྣམ་གྲངས་ཤ་མར་ཐུད་བཅས་རྒྱུ་ཟས་ཡོད་དགུ་ཐམས་ཅད་རྩིས་ལེན་་་་་་་
ཐོག ངོ་བོའི་ཐོག་ལོགས་བ སྒྲུབས་ཀྱིས་བྱང་ཡུལ་བློན་རྣམས་རྩིས་སྤྲད་དེ། །
གཉེན་ཤ་ཟ་ཆང་འཐུང་གི་རྟེན་འབྲེལ་རྒྱས་པར་མཛད་དེ། ཞག་བདུན་བར། །
སྐྱིད་པའི་གླུ་བླངས། དགའ་བའི་བྲོ་འཁྲབ། མགྱོགས་པའི་རྟ་རྒྱུགས། སྙན་
པའི་གླུ་བླངས་ནས་བཞུགས། དེ་ནས་བྱང་ཡུལ་གྱི་འབངས་འཁོར། བློན་རྒན་
ཤེས་རབ་གྲགས་པ། བྱང་བློན་ཐོག་སྐྱ་ཡ་མེད། བྱང་གྲགས་པ་ཅན་གྱི་བུ་གསུམ།
གཞན་ཡང་བློན་པོ་ཁ་ཤས། ཕོ་མོ་སེར་སྐྱ་རྣམས་ནས་གསེར་དངུལ། རྟ་མཛོ་གོ་
རལ། རྔ་མོང་དར་ཟབ། ཐེར་འཕྲུག ཇ་མར། ཤ་ཐུད། འབྲུ་སྲན་བཅས་སྐུ་
རྫོང་དཔག་ཏུ་མེད་པ་ཕུལ་ཏེ། སླར་ཡང་དབང་དང་གདམས་ངག་བཅས་ནན་
ཞུས་དང་། དགེ་སྒྲུབ་སྡིག་སྤང་གི་ཡ་རབས་སྐྱེ་བོའི་སྤྱོད་ཚུལ་ལྟར་ཉམས་ལེན་
བཅས་ཞུས་ཏེ། བློན་རྒན་བདེ་ཆེན་ནས་དར་དཀར་པོ་ཉིན་མོ་བདེ་ལེགས་ཞིག་
མདུན་དུ་ཕུལ་ཏེ། ཆིབས་སྐྱེལ་རྟེན་འབྲེལ་གྱི་གླུ་ཐུང་འདི་ཕུལ་ལོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །སྤྱི་
གཙུག་བདེ་ཆེན་ཕོ་བྲང་ནས། །ཆོས་སྐུ་སྣང་བ་མཐའ་ཡས་མ ཁྱེན། །མགྲིན་པ་
ལོངས་སྤྱོད་འཁོར་ལོ་ནས། །ལོངས་སྐུ་ཐུགས་རྗེ་ཆེན་པོ་མཁྱེན། །སྙིང་ཁ་ཆོས་ཀྱི་
འཁོར་ལོ་ནས། །སྤྲུལ་སྐུ་པདྨ་འབྱུང་གནས་མཁྱེན། །ལྟེ་བ་སྤྲུལ་པའི་འཁོར་ལོ་
ནས། །ཆོས་སྐྱོང་མ་མགོན་ལྕམ་དྲལ་མ ཁྱེན། །གསང་གནས་བདེ་སྐྱོང་ཕོ་བྲང་
ནས། །བཀའ་སྲུང་གཟའ་གདོང་དམར་ནག་མ ཁྱེན། །རང་སྣང་དག་པའི་ཕོ་
710



གོ་རའི་ཚྭ་ཡི་སྒོ་མོ་ཕྱེས།
-
--
-
བྲང་ནས། །བླ་མ་གེ་སར་དགྲ་འདུལ་མཁྱེན། །མ་དག་བུ་ལ་ཐུགས་རྗེས་གཟིགས།།
དག་པ་འཁོར་བའི་འདམ་ནས་དྲོངས། །ས་འདི་ས་ངོ་མ་ཤེས་ན། །བྱང་ཕྱོགས་
སྦས་པའི་ལུང་ལག་ལ། །སྤང་ལྗོངས་པདྨ་བཀོད་ལེགས་ཟེར། །མཁར་ཕོ་བྲང་
དགུ་རི་དགུ་ཐོག་འདི། །སྔར་དུས་ཤ་རུ་གནམ་རྫོང་ཟེར། །དེང་སང་ཆོས་རྫོང་
རིང་མོ་ཟེར། །དེ་ཡང་མི་རྟག་བརྡ་རུ་འདུག །རྗེ་བོ་ཁྲི་བཙན་གོ་ར་རྒྱལ། །ཚེ་
སྟོད་མི་དགེའི་སྡིག་ལ་སྦྱང་། །ཤི་ཁ་སེམས་ཉིད་རིག་པ་འཕྲོད། །དེ་ཡང་མི་རྟག་
བརྡ་རུ་འདུག །ནང་བློན་སྟག་རི་དྲུག་ཅུ་དེ། །གཅིག་མེད་ནམ་མཁའི་འཇའ་
ལྟར་ཡལ། །དེ་ཡང་མི་རྟག་བརྡ་རུ་འདུག །སྟོབས་ཆེན་དཔའ་བོ་དྲུག་ཅུ་དང༌། །
འབངས་འཁོར་བྱང་དམག་དྲུག་ཁྲི་རྣམས། །སྐྱེས་བུའི་ཐུགས་རྗེས་བདེ་འགྲོར་
དྲངས། །དགུ་བཅུའི་མི་རྒན་སྐྱོན་ཅན་དང༌། །སྟག་རི་དྲུག་ཅུ་ཤུལ་དུ་ལུས། །དེ་
ཡང་མི་རྟག་ཚུལ་དུ་འདུག །བྱང་ལྕམ་མཛེས་མ་ཕོ་བྲང་བཅུད། །དེང་སང་སྒལ་
པ་བྲག་ལ་གཏད། །བཀྲེས་སྐོམ་གྲང་ངར་དཀའ་ཐུབ་སྒོམ། །དེ་ཡང་མི་རྟག་ཚུལ་
དུ་འདུག །མི་རྒན་སྒང་གི་ཉི་མ་དེས། །རྒྱལ་པོ་གེ་སར་ཞལ་རས་མཇལ། །
གདམས་ངག་ཟབ་མོའི་ཆོས་འབྲེལ་ཐོབ། །ཉམས་ལེན་རྒྱུད་ལ་མ་སྨིན་ཡང་། །
ཆོས་འབྲེལ་ཐོབ་པས་བློ་སེམས་རྫོགས། །ཕྱི་མ་དག་པའི་ཞིང་ཁམས་སུ། །ཁྱེད་ཀྱི་
ཞབས་དྲུང་གསོལ་བ་འདེབས། །ཐུགས་རྗེའི་འོད་ཀྱི་ལྕགས་ཀྱུ་དེས། །གཏང་
བར་མ་མཛད་རིན་པོ་ཆེ། །ནམ་མཁའི་གཡུ་འབྲུག་སྔོན་མོ་དེས། །མཐོན་པོའི་
བྲག་རི་ཐང་ལ་ཕྱུང་། །འབྲས་དྲུག་གཡང་དུ་ཁུག་པའི་ཚེ། །ལྷོ་སྤྲིན་འགྲིམ་པ་
ལས་ཀྱིས་བསྐོས། །ནམ་ཟླ་དུས་ཀྱི་སྦྲང་ཆར་དེ། །དུས་ལ་བབ་དུས་ཐུགས་རྗེས་
ཟུངས། །ལྷོ་རོང་ཁུ་བྱུག་སྔོན་མོ་དེས། །མཐོན་པོའི་ལྗོང་ཤིང་ལོ་འབྲས་ཐོབ། །
ཤིང་ཐོག་རྩི་བཅུད་གཡང་དུ་ཁུག །ལྷོ་རོང་འགྲིམ་པ་ལས་ཀྱིས་བསྐོས། །དུས་
711



གོ་ར་ཚྭ་རྫོང་།
བཞིའི་སྟོབས་ཀྱི་སྙན་འགྱུར་དེ། །འགྱུར་ལ་བབས་ཉིན་ཐུགས་རྗེས་གཟིགས། །
མ་སང་གེ་སར་རྒྱལ་པོ་དེས། །བདུད་སྐྱེས་བྱང་རྒྱལ་དབང་དུ་བསྡུས། །རི་གཏེར་
ཁྱིམ་ནོར་གཡང་དུ་ཁུག །གླིང་ཡུལ་ཕེབས་པ་ལས་ཀྱིས་བསྐོས། །བྱང་ཡུལ་རྒྱལ་
འབངས་སྐྱིད་སྡུག་དེ། །དགོས་པའི་དུས་ལ་ཐུགས་རྗེས་གཟིགས། །དེ་ནས་རྒྱལ་
པོ་རིན་པོ་ཆེ། །བྱང་གླིང་ས་ཐག་རིང་དང་གཅིག །བྱང་ཡུལ་སྐྱབས་མེད་ལུས་
དང་གཉིས། །དགྲ་འབྲོང་འགྲོ་ལམ་མང་དང་གསུམ། །ཁྲལ་ལས་དམག་གི་བསྡུ་
རྒྱུག་བཅས། །འདི་བབ་བསམ་པའི་དབུ་འཛིན་ཞིག །རེ་འབྲས་དོན་སྨིན་ཐུགས་
རྗེས་ཟུངས། །རྒྱལ་བློན་རང་ཡུལ་ཕེབས་པ་ལ། །སྐྱེལ་རྫོང་རྟེན་འབྲེལ་བརྡ་
མཚོན་ལ། །ཁ་བཏགས་ཉིན་མོ་བདེ་ལེགས་དང༌། །ནོར་བུ་དགོས་འདོད་ཀུན་
འབྱུང་དང༌། །ཕྲ་མེན་ཤེལ་གྱི་བུམ་པ་དང༌། །གསེར་གྱི་ཉི་མ་འཁྱུག་ཤེས་བཅས། །
རིན་ཆེན་ནོར་བུ་བརྒྱད་ལྡན་དང་། །གསེར་དངུལ་དར་ཟབ་འདོད་འཇོའི་རིགས།
རྟ་དྲེལ་རྔ་མོང་རྐང་འགྲོ་དང༌། །གོ་ཁྲབ་རལ་གྲི་གོ་མཚོན་དང་། །དར་གོས་ཞྭ་
འཕྲུག་རས་གོས་རིགས། །ཇ་མར་དཀར་གསུམ་འབྲུ་རིགས་བཅས། །བརྒྱ་ཚོ་
མང་པོའི་རྣམ་གྲངས་འབུལ། །སྟག་གཟིག་ལྤགས་རིགས་ཚན་གྲངས་དང༌། །རྟ་
ཕོ་བཅུ་ལ་སྒ་སྲབ་དང་། །སྨུག་ཆུང་དྲེལ་ལ་རྒྱབ་འགྲིག་བཅུ། །འབྲི་མཛོ་བརྒྱ་
དང་ཁལ་གཡག་བརྒྱ། །གཡང་དཀར་ལུག་གི་ཆུ་གྲངས་གསུམ། །གཞན་ཡང་
གསེར་དངུལ་གཟི་བྱུར་རིགས། །རིན་ཆེན་བདུན་ལྡན་འབུལ་བ་འདི། །ཆུང་
རྒྱུད་སྤྱང་ཁྲི་རྒྱལ་སྲས་དང་། །མཛེས་མ་ཆོས་ཀྱི་སྒྲོལ་མ་གཉིས། །བཀྲ་ཤིས་བདེ་
ལེགས་རྫོང་བ་འབུལ། །རྟ་བཅུ་ཁྲབ་བཅུ་གོ་རལ་བཅུ། །གནག་ཕྱུགས་བཅུ་དང་
ཇ་སྒམ་བཅུ། །པགས་རིགས་བཅུ་ཡི་ཚན་གྲངས་བཅས། །ལྷ་སྲས་དགྲ་ལྷས་དབུ་
བཞུགས་པའི། །དཔའ་རྟུལ་དཔུང་ལ་རྫོང་དར་འབུལ། །རྒྱལ་བློན་ཕེབས་པའི་
712



གོ་རའི་ཚྭ་ཡི་སྒོ་མོ་ཕྱེས།
ལམ་བར་དུ། །མི་ལ་ནད་མེད་བདེ་བ་དང་། །རྟ་ལ་ཆད་མེད་དབུགས་སྦྱིན་ཤོག །
ཡང་ཡང་འཛོམ་པའི་སྨོན་ལམ་ཞུ། །
ཞེས་བློན་རྒན་ནས་རྫོང་སྐྱེལ་གྱི་གླུ་དེ་ལྟར་ཕུལ་བས། གླིང་རྒྱལ་བློན་
རྣམས་ནས་བདེན་པར་དགོངས་ནས། བྱང་ཡུལ་དུ་དཔའ་མོ་ཨ་སྟག་ཀླུ་མོ་ལ་
དཔུང་རོགས་ལྕང་བཟའ་ལྷ་མོ་ལྡེམ་ལྡེམ་གཉིས་ལ་དམག་གཅིག་སྟོང་གི་དཔུང་་་་
དང་བཅས་པ་བཞག དགེ་བཅུའི་ཁྲིམས་ཀྱི་བསྡམ་བྱ། རི་ལ་རྔོན་རྒྱ། ཆུ་ལ་ཉ་
རྒྱ། རྐུན་རྒྱ་ཇག་ཁྲིམས་བཅས་ཀྱི་བསླབ་བྱ་མཛད་དེ་དགེ་བའི་ཁྲིམས་ཀྱི་ཁྱད་
ཆོས་བཅུ་དྲུག་གིས་བསྡམས་ར་དང་། ཚེས་བཅུ་ཉེར་ལྔ་བཅས་དུས་ཆེན་རྣམས་
ལ། སྨྱུང་གནས། བཛྲ། མ་ཎི། སཏཱ་བཅས་ཀྱི་ཁ་འདོན་དགེ་སྦྱོར། ཕྱག་
སྐྱབས་འགྲོ། སྤོས་དང༌། མར་མེ། ཡོན་ཆབ་བཅས་ཚད་མེད་དགོས་པའི་
བཀོད་ཁྱབ་མཛད། བྱང་ཡུལ་གྱི་བརྒྱ་དཔོན་བྱང་བློན་ཐོག་སྐྱ་ཡ་མེད། བྱང་
གྲགས་པ་ཅན་གྱི་བུ་ལྔ་གྲ་ཚེའི་ཀླག་པོ་རོག་རྡོར། ཨ་མཁར་སྤྱང་ཐང་སྔོན་མོ།
གླང་ཚའི་ལྕགས་ཁྲ་ཧོར་པ་གསུམ་རང་མལ་གྱི་དཔའ་རྟུལ་ཀྱི་གྲལ་ལ་བཞག
གླིང་དཀར་ལོ་ཁྲལ་དང་། དགྲ་དུས་དམག་ཟིང་སྐབས་བཤོམ་མེད་འགྲོ་འདུག་
སོགས་གླིང་གི་གོ་ཡིག་ཁྲ་མོའི་ནང་བཀོད་དེ། དེ་ནས་སྔོན་ཟླ་བའི་ཡར་ཚེས་
དགུ་ལ། ཆིབས་ཀྱི་ཁ་ལོ་གླིང་ཕྱོགས་སུ་བསྒྱུར། བྱང་ཡུལ་གྱི་དབུ་འཛིན་དཔའ་
རྟུལ་རྣམས་དང་། མ་སྲུ་དཔོན་རྒྱུད། ཕ་ཁུ་རྣམས་ཀྱིས་སྐྱེལ་མ་ཞག་གསུམ་བར་
ཞུས་ཏེ། དེ་ནས་རྒྱལ་པོ་ཆེན་པོས་བྱང་ཡུལ་གཞིས་སྡོད་རྣམས་ལ། གསེར་
དངུལ། རྟ་དྲེལ། གོ་མཚོན། ཕྱུགས་ལུག ཇ་དར་བཅས་བསམ་གྱིས་མི་ཁྱབ་
པའི་གསོལ་རས་སྩལ། ཁོ་པ་རྣམས་ནས་ཀྱང་ཕྱག་དང་སྨོན་ལམ་བཅས་དགའ་
སྐྱིད་ཟུང་འབྲེལ་གྱིས་འབྲལ་མི་ཕོད་པའི་ངང་ནས་སྐྱེལ་མ་རྣམས་རང་ཡུལ་ལ་་་་་
713



གོ་ར་ཚྭ་རྫོང་།
ལོག གླིང་རྒྱལ་བློན་རྣམས་རིམ་བཞིན་ཕེབས། ལྷ་བྱ་ཁྲུང་ཁྲུང་སྤུན་གསུམ་ལ་
ཆིབས་ཀྱི་ཁ་ལོ་བསྒྱུར་བའི་ལོ་རྒྱུས་ཀྱི་ཕྱག་བྲིས་ལ་ཕྱག་ཐམ་རིན་ཆེན་འབར་བས་
མནན་ཏེ་བྱ་ཡི་སྐེ་ལ་བཏགས་ཏེ་བཏང་། དེ་ཡི་དུས་སུ་གླིང་དཀར་མཐོང་བ་
ཀུན་སྨོན། གྲུ་བཞི་ས་ཡི་གདན་སྟེང་། སྐྱིད་ལྷང་ལྷང་ནོར་བུའི་ཞིང་ས། སྙན་
ལྷང་ལྷང་ཁུ་བྱུག་གྲག་ས། སྨུག་ལྷང་ལྷང་སྦྲང་ཆར་འབབ་ས། རྩྭ་རྩི་ཤིང་འདབ་
མ་རྒྱས་ས། མེ་ཏོག་འཇའ་གུར་ཕུབ་ས། མཁར་ཇ་མཁར་སྨུག་མོའི་ཡང་ཐོག་
ནས། མ་རྗེ་བཙུན་སྒྲོལ་མའི་སྤྲུལ་པ། སྒ་སྐྱ་ལོ་སེང་ལྕམ་འབྲུག་མོ་དེ། སྒྲོལ་མ་
དཀར་མོའི་བསྙེན་མཚམས་ལ་བཞུགས་ཡོད་པར། མཁར་གྱི་ཡང་ཐོག་གསེར་
འཕྲུའི་མདའ་ཡབ་ཐོག་ཏུ་བབས་ཏེ། ཀི་རིང་དང་ཀི་ཐུང་ཟེར་བའི་སྒྲ་མི་འདྲ་
བ་སྣ་ཚོགས་གསལ་ལ་དྭངས་པ་གྲག་པས། མདོ་ཁམས་རྒྱལ་མོ་དེས་རྒྱལ་པོའི་
བང་ཆེན་ཡིན་པར་ཤེས་ཏེ་བསང་དང་ཁྲུས་ཀྱི་ལྷ་ངོ་བསྟོད་ནས། མགོ་གཡུ་རབ་
ལུས་གོས་རབ་བཅས་ཀྱིས་བརྒྱན་ཏེ། འབྲས་དཀར་འབོ་གང་དང་འོ་མ་ལྕིམ་
གང་བཅས་མདུན་དུ་བཞག་སྟེ། འོ་ན་ལྷ་བྱ་ཁྲུང་ཁྲུང་གསུམ། ཕྱག་ཕེབས་ཟེར་
བྱོན་ཟེར་བཀྲ་རེ་ཤིས། གཏམ་བཟང་པོའི་ལོ་རྒྱུས་ཅི་འདྲ་ཡོད་གསུངས་ནས།
གླུ་འདི་དགུ་སེང་དྲུག་འགྱུར་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ཐར་པའི་རྒྱུད་ནས་
ལེན། །ཨ་ལ་བྱང་ཆུབ་རྒྱུད་ནས་ལེན། །གནས་གཡུ་ལོ་བཀོད་པའི་གཞལ་ཡས་
ནས། །མ་རྗེ་བཙུན་སྒྲོལ་མ་ཚེ་ཡི་ལྷ། །བདག་སྒོ་གསུམ་གུས་པས་སྐྱབས་སུ་མཆི།།
ས་འདིའི་ས་ངོ་མ་ཤེས་ན། །གླིང་དཀར་མཐོང་བ་ཀུན་སྨོན་རེད། །མཁར་འདི་
ཇ་མཁར་རིང་མོ་ཟེར། །ང་འདྲ་ཁྱོད་ཀྱིས་མ་ཤེས་ན། །ཚེ་སྟོད་ཟླ་བའི་སྟོད་
དཀར་ལ། །སྐྱ་ལོའི་སེང་ལྕམ་འབྲུག་མོ་ཟེར། །དེང་སང་རྒས་པའི་དུས་ལ་བབ། །
714



གོ་རའི་ཚྭ་ཡི་སྒོ་མོ་ཕྱེས།
དེ་ནས་ལྷ་བྱ་ཁྲུང་ཁྲུང་གསུམ། །རྒྱལ་པོའི་བང་ཆེན་བཤད་མ་དགོས། །ན་ནིང་
ལོ་ཡི་སྔར་ལོ་ལ། །གླིང་དམག་བྱང་ལ་ཆས་ནས་ཐལ། །ལོ་གཉིས་ལག་དམར་
ཁྲག་ལ་བསྒྲེས། །ཕན་ཚུན་བསད་རྨས་གྲངས་ལས་འདས། །དེ་ཚོའི་ལོ་རྒྱུས་ཅི་
འདྲ་ཡོད། །སྟོབས་ཆེན་གོ་ར་རྒྱལ་པོ་དེ། །དཔུང་ལ་འགྲན་ཡ་མེད་པས་ཟེར། །
དེ་ཚོའི་ལོ་རྒྱུས་ཅི་འདྲ་ཡོད། །ཐོག་རི་བདུད་ཀྱི་བུ་གསུམ་ལ། །འགྲན་ན་ཡ་བོ་
མེད་པས་ཟེར། །རྒོད་པོ་སྟག་རི་དྲུག་ཅུ་ལ། །དཔའ་རྩལ་འགྲན་ཡ་མེད་པས་
ཟེར། །བྱང་དམག་བྱེ་ཐང་ཕྱུག་མོ་དེ། །གྲངས་ལ་རྩིས་གྲངས་མེད་པས་ཟེར། །
དེ་ཚོའི་ལོ་རྒྱུས་ཅི་འདྲ་ཡོད། །རྒྱལ་པོ་དགུང་གི་ཉི་མ་ལ། །ལྷོ་སྤྲིན་མ་གོས་ཨེ་
བཞུགས་ལགས། །དཔའ་རྟུལ་མདའ་མོ་ཐང་གང་ལ། །གས་ཆག་མེད་པ་ཨེ་ཡོད་
ལགས། །འབུམ་དམག་རྒྱ་མཚོ་ཕྱུག་མོ་ལ། །འཕེལ་འགྲིབ་མེད་པར་ཨེ་ཡོད་
ལགས། །བྱང་ཡུལ་གཡང་གཏེར་བཅོ་བརྒྱད་དེ། །རྟེན་འབྲེལ་མ་འཆུག་ཨེ་ཐུབ་
ལགས། །ཕ་ཁུ་རི་རྒྱལ་ཕྱུག་མོ་ལ། །གཡོ་འགུལ་མེད་པ་ཨེ་ཡོད་ལགས། །རྒྱལ་
བློན་འབུམ་དམག་ཁྲ་མོ་དེས། །ཆིབས་ཁ་གླིང་ལ་ཨེ་བསྒྱུར་ལགས། །དེ་ནས་བྱ་
དཀར་ཁྲུང་ཁྲུང་གསུམ། །ལྟོགས་ན་འབྲས་དཀར་སིལ་མ་གསོལ། །སྐོམ་ན་འབྲི་
བརྒྱའི་འོ་མ་བཞེས། །
ཞེས་འབྲུག་མོས་གླུ་དེ་ལྟར་བླངས་པས། བྱ་དཀར་གསུམ་གྱིས་འབྲས་ཟོས་
འོ་མ་འཐུང་ནས་གཤོག་པ་སྤྲུག་མགྲིན་པ་བསྲང་ནས་གཏམ་ལན་གྱི་གླུ་འདི་བྱ་་་་
དཀར་ལྡིར་འགྱུར་ལ་དྲངས་སོ། །
ཨོཾ་མ་ཎི་པདྨེ་ཧཱུྃ། ནམ་མཁའ་ཡངས་པའི་གུར་ཁང་ནས། །འདབ་ཆགས་
རྒྱལ་པོ་ག་རུ་ཊ། །མི་འགྱུར་གཤོག་པའི་རྟེན་ཕུར་མཛོད། །ཉིན་ལྡི་ཐང་དཀར་
རྒོད་པོ་དང༌། །མཚན་རྫི་འུག་པ་སེར་པོ་དང༌། །འཛུམ་རོག་གླག་པོ་རོག་རྡོར་
715



གོ་ར་ཚྭ་རྫོང་།
མཁྱེན། །ས་འདི་རྨ་ཡུལ་གླིང་དཀར་སྟོད་ན། །མཁར་འདི་ཇ་མཁར་རིང་མོ་
ཟེར། །ང་འདྲ་ང་ངོ་མ་ཤེས་ན། །གངས་རི་ཆེན་པོའི་གཡས་ཟུར་ནས། །གཡུ་
མཚོ་སྔོན་མོའི་ཀླུང་འགྲམ་ནས། །བྲག་དཀར་སྒོམ་ཁང་གོང་མ་ནས། །ལྷ་བྱ་
ཁྲུང་ཁྲུང་སྤུན་གསུམ་ཡིན། །ཨ་ཅེ་འབྲུག་མོའི་གསོས་བྱ་ཡིན། །གླིང་ཡུལ་དཀར་
པོའི་བླ་བྱ་ཡིན། །དམ་པ་ཆོས་ཀྱི་སྒོ་སྲུང་ཡིན། །རྒྱལ་པོ་གེ་སར་བང་ཆེན་ཡིན། །
ཁ་སང་ནམ་གྱི་ཐོ་རངས་ཁར། །སྐྱི་བསེར་རླུང་གི་རྟ་ལ་ཞོན། །སྤྲིན་དཀར་ཕྱུག་
མོའི་དཔུང་དང་བསྡེབས། །གཤོག་དྲུག་བར་སྣང་ཁམས་ནས་སྦྱོང་། །མྱུར་
མགྱོགས་ཐང་དཀར་རྒོད་ལ་འགྲན། །ལྟད་མོ་རྒྱལ་ཁམས་ཡོངས་ལ་བལྟས། །
རྒྱལ་པོའི་དགོངས་དོན་ཡིད་ལ་འཆང་། །བློ་དབུགས་ཨ་འབྲུག་སྨན་ལ་གཏད། །
གྲང་ལྟོགས་བཀྲེས་སྐོམ་བཟོད་པ་སྒོམ། །ད་ལྟ་རྒྱལ་པོའི་མཁར་ལ་འབྱོར། །
བཀྲེས་སྐོམ་གདུང་བ་བཅུད་ཀྱིས་བསལ། །དེ་ནས་རིགས་བཟང་ཨ་འབྲུག་སྨན། །
བྱང་གླིང་འཁྲུག་ནས་ལོ་ངོ་གསུམ། །ཤི་བ སད་གཉིས་ལ་ཅི་ནུས་བྱས། །གླིང་
དཀར་རྒྱལ་དགུའི་ལས་དམག་ནས། །གཉིས་ཁྲི་སུམ་སྟོང་བྱང་ལ་ཤོར། །དཔའ་
རྟུལ་ཐུལ་ཕྲན་ཉེར་ལྔ་དང༌། །རུ་འདྲེན་བརྒྱ་དཔོན་སུམ་ཅུ་ཙམ། །བྱང་དམག་
དཔུང་གིས་བཅོམ་ནས་སོང་། །བྱང་ཡུལ་རྒྱལ་པོའི་ལས་དམག་དེ། །ལྔ་འབུམ་
བཞི་ཁྲི་ལྔ་སྟོང་ནས། །ཉིས་ཁྲི་དྲུག་སྟོང་མ་གཏོགས་པ། །གཅིག་མེད་ཁ་དག་
གླིང་གིས་བཏང་། །བྱང་རྒྱལ་ཁྲི་བཙན་རྒྱལ་པོ་དེ། །ལུས་རྫུ་འཕྲུལ་ལྡན་པ་མ་
ཡོད་ཀྱང་། །དཔའ་ངར་རྒོད་གནམ་ལྕགས་ཕ་བོང་རེད། །སྟོབས་དཔའ་རྩལ་
གླང་ཆེན་སྨྱོན་པ་འདྲ། །དཔའ་ངར་རྒོད་གནམ་ལྕགས་ཐོག་དམར་མཚུངས། །
བུད་ཀླུ་བཙན་སྲིད་པའི་བུ་ཆུང་རེད། །མི་དེ་འདྲའི་ཡ་བོ་དཀའ་ན་ཡང་། །ལྷ་
མཆོག་གསུམ་ཐུགས་རྗེ་ཆེ་བ་དང་། །མ་མཁའ་འགྲོའི་བདེན་ཚིག་འགྲུབ་ལེ་
716



གོ་རའི་ཚྭ་ཡི་སྒོ་མོ་ཕྱེས།
གཉིས། །རྗེ་གེ་སར་རྫུ་འཕྲུལ་བྱིན་རླབས་གསུམ། །སྣོན་ཟླའི་ཚེས་ཀྱི་ཉེར་དགུ་
ལ། །དུག་ལྔ་འཇོམས་པའི་བྱམས་སེམས་དེས། །སེམས་ཉིད་རིག་པ་ཞིང་ལ་སྤུར།
འབྱུང་བཞི་འདུས་པའི་ཕུང་ཁམས་དེ། །དཔའ་བོའི་རྟིང་མའི་མགོ་འཕྲུ་བླངས། །
ཐོག་རི་རྒོད་པོ་སྤུན་གསུམ་དེ། །མི་རེ་ཤི་བདུད་ཁྲོ་ཁྲོ་རེད། །རྟ་རེ་རླུང་དམར་
འཕྱོ་འཕྱོ་རེད། །མདའ་རེ་ཐོག་དམར་ལྷུང་ལྷུང་རེད། །དེ་འདྲའི་དཔའ་བོ་ས་
སྟེང་བརྒྱན། །གྲི་གཡུག་ན་རྡོ་ལ་གཡུག་བསྣུན་རེད། །མདའ་བརྒྱབ་ཀྱང་བྲག་ལ་
འཇག་སྐྱ་རེད། །རྩལ་འགྲན་ཀྱང་གླང་ཆེན་སྨྱོན་པ་རེད། །འགྲན་མེད་རྒྱལ་པོ་
གེ་སར་གྱིས། །དུང་མཚོའི་བྲག་ནས་གཏེར་ཁ་བླངས། །བླ་གནས་མི་འདྲ་དུ་མ་
བཏུལ། །རང་བྱུང་མཚོན་གྱིས་རང་དགྲ་བསྒྲལ། །བྱང་རྒྱལ་བཏུལ་བའི་ཤ་ལན་
དུ། །དགྲ་མཐའ་གཡུ་འབྲུག་དགྲ་ལྷས་བཅད། །ད་ནས་བློན་རྒན་འཕྲོས་ལུས་
དཔུང༌། །གླིང་དཀར་རྗེ་ལ་མགོ་འབུལ་ཞུས། །ལྷ་འབངས་དཀར་པོ་ཆབ་ཀྱིས་
བསྐྱངས། །དམ་པ་ཆོས་ཀྱི་ཆར་ཆེན་ཕབས། །འཕྲོས་འབངས་སྨིན་གྲོལ་ལམ་ལ་
བཀོད། །རི་གཏེར་བཅུ་གསུམ་སྐྱེས་བུས་བཞེས། །ཕྱི་རབས་སྒང་པའི་རྒྱན་ལ་
བཞག །བྱང་སྐྱེས་ཨུ་དུམ་མེ་ཏོག་དེ། །སྨད་གླིང་ཟླ་བའི་གྲོགས་སུ་བཀུག །
དམ་ཆོས་འཆད་པས་བྱང་ཡུལ་གྲོལ། །ཆབ་འབངས་དཀར་པོ་བྱམས་ཀྱིས་
བསྐུངས། །འདི་བདེ་ཕྱི་སྐྱིད་བློ་བདེའི་ངང་། །རི་ལུང་མ་ཎི་ཆོས་སྒྲ་སྒྲོག །
དཀར་པོ་ཆོས་ཀྱི་ཆར་པ་ཕབ ས། །རི་གཏེར་ཁྱིམ་ནོར་ནོམ་ལ་སྤྱད། །མི་རིང་
གླིང་ལ་ཕེབས་རྒྱུ་རེད། །ཆིབས་བསུ་གྲ་སྒྲིག་གང་བབ་གཟིགས། །རྒྱལ་པོའི་
བཀའ་ཤོག་ཕྱག་ལ་འབུལ། །ཅི་དགོས་རིམ་གྱིས་གསལ་ནས་ཡོང་། །མཁའ་
འགྲོའི་ཐུགས་ལ་དེ་འདྲ་ཞོག །གསན་ན་ལྷ་བྱའི་དྲང་དོན་ཡིན། །མ་གསན་མ་
གསུང་ཨ་འབྲུག་སྨན། །
717



གོ་ར་ཚྭ་རྫོང་།
，，
ས
ཞེས་གླུ་དེ་ལྟར་བླངས་ཤིང་གཤོག་པ་བཀྲབས། མགྲིན་པ་བསྲང་། དགྱེ་
དགྱེ་སྒུར་སྒུར་གར་སྟབས་ཀྱི་ངང་ནས་ཕོ་བྲང་ལ་གཡས་བསྐོར་གྱིས་སྐད་སྙན་་་་་
པོས་དལ་ལ་རིང་བའི་སྒྲ་སྒྲོག་བཞིན། ནམ་མཁའ་ལ་འཕུར་ཐལ། དེ་ནས་
འབྲུག་མོས་ཡི་གེ་ལ་གཟིགས་ནས་དོན་གྱི་རྡོ་ག་ཁོང་དུ་ཆུད་དེ། ཐུགས་དགྱེས་
པའི་གསུང་གླེང་མང་དུ་མཛད་ནས། གླིང་སྟོད་སྨད་བར་གསུམ་དང༌། སྒྲ་པ་
རིན་ཆེན་ཚོ་དྲུག་ལྷའུ་མི་མཚོ་དམར་པོ། འདན་སྡེ་ཁྲི་སྐོར་བཅུ་གཉིས། འབྲུ་
དང་དཀར་ནག་སེར་གསུམ་བཅས་སྟོད་སྨད་བར་གསུམ་ཐམས་ཅད་ལ་བང་ཆེན་
ཆ་ཡིག་བཅས་ཀྱིས་ཁྱབ་པར་མཛད་དེ། ཉི་མ་དེ་ཡི་ཕྱི་ཉིན། དེལ་ཡག་སྟག་
ཐང་ཁྲ་མོ་ལ། སྐྱ་ལོའི་ལས་གུར་སྟོང་ཤོང་དཀར་མོ་ཕུབ་སྟེ། གདན་རབས་
བརྒྱད་ཅུ་ཐམ་པ་དང་དབུས་སུ་གསེར་ཁྲི་དངུལ་ཁྲི་བཅས་བརྒྱབ་སྟེ། དེ་ནས་
རིམ་བཞིན་གླིང་སྟོད་སྨད་བར་གསུམ་གྱི་ལས་གུར་རྣམས་ཕུབ་སྟེ་གདན་བཤམ་་་
དང་། ཇ་ཐབ་ཆང་ཐབ་བཅས་ཟས་སྟོན་རྣམས་གྲལ་བྱས་ཏེ། ཆུ་ལེན་བྱིས་ཁྱུ་
འཕུར་འཕུར། ཤིང་ཐུ་སེར་བ་ཡར་ཡར། ཇ་རླངས་སྨུག་རླངས་ཕྱུར་ཕྱུར་བྱས།
བློན་ཕྱིང་སྔོན་ལ་རྟ་ཞོན་དཔོན་གཡོག་བཅོ་བརྒྱད་དེ། སྨུག་ཆུང་དྲེལ་ལ་འགེལ་
ཁལ་བྱས་ཏེ་ཆིབས་བསུ་ལ་ཕེབས། དེ་མཚམས་ལ་ཨ་འབྲུག་དཔོན་འཁོར་
བཅས་མོ་སྨན་རྣམས་ཀྱིས་ཁྱུང་དཀར་མཛོ་ཕོ་བརྒྱ་ལ་འཚོ་བའི་ཡོ་བྱད་རྣམས་་་་་
བཀལ་ཏེ། བྱང་གླིང་སྟག་གི་ར་བ་ནས་བསུ་མའི་གྲ་སྒྲིག་མཛད་དེ་བཞུགས། ཉི་
མ་དེ་ཡི་དུས་སུ་བྱང་ཨ་ཡན་རྐྱང་མོའི་འདུ་ཐང་ནས། གླིང་དམག་དེ་ཆུ་བོ་
བབས་པ་ལྟར་ཕྱུར་ཕྱུར་བྱུང་བ། བློན་ཕྱིང་སྔོན་གཙོས་ཆིབས་བསུ་དང་པོ་དང་
མཇལ་བས། མཇལ་དར་ཕུལ་ཏེ་གཞི་བྱེས་ཀྱི་གསུང་གླེང་དུ་མའི་ངང་ནས། ཇ་
ཆང༌། ཤིང་ཐོག ཀ་ར་བུ་རམ། སྦྲང་རྩི་བཅས་དགའ་བའི་གསོལ་སྟོན་ལེགས་
718



གོ་རའི་ཚྭ་ཡི་སྒོ་མོ་ཕྱེས།
པར་གྲུབ་སྟེ་རིམ་བཞིན་ཕེབས་པས། ཞག་བདུན་ཐོག་བྱང ་གླིང་སྟག་གི་ར་བ་
ནས། འབྲུག་མོ་དཔོན་གཡོག་འཁོར་རྣམས་ཀྱིས་བསུ་མ་བཅས། གུར་དུ་གདན་
དྲངས་ཏེ། ཇ་འདྲེན། ཆང་མཆོད། དཀར་གསུམ། མངར་གསུམ། གྲོ།
འབྲས། ཇ་ཆང་བཅས་རྒྱལ་བློན་དཔའ་རྟུལ་འབུམ་དམག་ལ་ངོམ་པར་དྲངས་
ཏེ། ན་ཆུང་ཁྲོམ་ཤོག་འབྲུག་མོ་ལ། གླིང་ཆེ་འབྲིང་ཆུང་གསུམ་གྱི་མོ་སྨན་དང་།
ཞལ་ཏ་མ་བཅས་ནས། གསེར་དངུལ་གྱི་སྟེབ་ལ་ཇ་ཆང་གི་ཕུད་ཀྱིས་བ ཀང་བ། །
རིམ་བཞིན་དྲངས་ཏེ། མདོ་ཁམས་རྒྱལ་མོ་དེས་དཀར་ཡོལ་བཀྲ་ཤིས་རྟགས་
བརྒྱད་ནང་དུ་བདུད་རྩི་ཆང་གིས་བཀང་སྟེ། རྒྱལ་པོ་མཆོག་ལ་སུམ་གཏམས་
ཞུས་ཏེ། གླིང་དམག་བྱང་ལ་ཕེབས་པའི་ལོ་རྒྱུས་དྲི་བའི་གླུ་འདི། ཨ་འབྲུག་དགུ་
སེང་དྲུག་འགྱུར་ལ་དྲངས་པ་འདི་ལྟར་ལགས་སོ། ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་མཆོག་གསུམ་ཐུགས་རྗེ་ཅན། །བདག་དང་འགྲོ་དྲུག་སེམས་
ཅན་ལ། །ཐུགས་བརྩེ་བའི་ཡེ་ཤེས་སྤྱན་གྱིས་གཟིགས། །མ་རིགས་དྲུག་ཐར་པའི་
ལམ་སྣ་དྲོངས། །ས་འདིའི་ས་ངོ་མ་ཤེས་ན། །བྱང་གླིང་སྟག་གི་ར་བ་ནས། །ན་
དམར་སྟག་བཀྲ་སུམ་མདོ་རེད། །ཡར་འགྲོ་མགྲོན་པོའི་གཤར་ལམ་རེད། །མར་
འགྲོ་དབུས་པའི་ཞག་མལ་རེད། །དགྲ་དང་ཇག་པའི་བགྲོད་ལམ་རེད། །བྱང་
འབྲོང་རུ་དམར་ཕ་ཡུལ་རེད། །བྱང་སྤྱང་མི་ཟན་འ དུར་ལམ་རེད། །གླིང་དཀར་
གཞི་བྱེས་འཛོམ་ས་རེད། །ང་འདྲ་མ ཁྱེན་པ་མི་འདུག་ན། །སྐྱ་རིང་གད་པའི་
གཡས་ཟུར་ནས། །སྔོ་རིང་མཚོ་མོའི་གཡོན་ཟུར་ནས། །དུང་མཚོ་དཀར་མོའི་
ཡང་གོང་ནས། །ཕོ་བྲང་སྟག་རྩེ་ནང་བཅུད་ལ། །སྐྱ་ལོ་ཕྱུག་གི་སྡེ་པ་ཆགས། །
སྟོན་པའི་བུ་མོ་འབྲུག་མོ་ཟེར། །མཛེས་པ་ཨུ་དུམ་མེ་ཏོག་འདྲ། །དྲང་ལ་སྦ་
719



གོ་ར་ཚྭ་རྫོང་།
དཀར་ལྡེམ་ཡག་དཔེ། །རྒྱན་ལ་འཇའ་ཚོན་ཤར་བ་འདྲ། །གླིང་དཀར་ཡུལ་གྱི་
ཕུད་གཅིག་རེད། །ན་ཆུང་བུ་མོའི་དྭངས་རྩེ་རེད། །ཇ་མཁར་ཕྱུག་མོའི་ནང་
བཅུད་རེད། །འཛམ་གླིང་རྒྱལ་པོའི་ཇ་མ་རེད། །གླིང་དཀར་སྡེ་པའི་དཔོན་མོ་
རེད། །སྐྱིད་ན་དཀོན་མཆོག་ཐུགས་རྗེ་རེད། །སྡུག་ན་སྔོན་གྱི་ལས་འབྲས་རེད། །
སྐྱིད་སྡུག་སྲིད་པའི་འཁོར་ལོ་རེད། །དེ་ནས་གླིང་དཀར་རྒྱལ་བློན་རྣམས། །བྱོན་
ཟེར་ཕེབས་ཟེར་སྐུ་དྲིན་ཆེ། །དེ་སྔ་མ་མཇལ་ལོ་གསུམ་བྱུང་། །ད་རེས་མཇལ་
བ་ངོ་མཚར་ཆེ། །གཡས་གསེར་བྱ་ནང་གི་ཡུ་མར་ཇ། །ཉིན་ལ་ཚར་བའི་ཤང་
དཀར་ཇ། །སྲིབ་ལ་སྐྱེས་པའི་ཤང་ནག་ཇ། །ཉིན་སྲིབ་བར་གྱི་གསེར་ལོ་ཇ། །
རྒྱ་ཇ་མེ་ཏོག་ཡང་འཁྱིལ་བཅས། །ཇ་རིགས་མི་འདྲ་བཅོ་བརྒྱད་འདི། །ནོར་བུ་
བཟང་པོས་ཉོས་ལེ་རེད། །རྒྱ་མཚོ་རུ་རིང་ཁུར་ལེ་རེད། །དཀར་མོ་དངུལ་གྱིས་
ཉོས་ལེ་རེད། །ཇ་མཛོད་ཕྱུག་མོའི་ནང་བཅུད་རེད། །དེ་ལ་དམར་གྱིས་བསྡེབས་
པ་འདི། །འབྲི་བརྒྱའི་བཅུད་ཀྱི་ཡང་སྙིང་རེད། །རྩི་ཤིང་འབྱུང་བཞིའི་ཁུ་བ་
རེད། །མ་བསུ་བཟང་མོའི་ལག་ཟས་རེད། །དེ་ལ་བྲོ་བའི་བཅུད་ཅིག་གཏམས། །
བྱང་ཐང་ཕྱུག་མོའི་ས་ཡི་བཅུད། །གཡང་དཀར་ལུག་གི་ཁལ་ལ་བ ཀལ། །འབྲུ་
སྲན་གཉིས་ཀྱི་རིན་ཐང་སྤྲད། །བུ་ཚ་བཟང་པོས་སྡུན་ནས་དྲངས། །བདུད་རྩི་
འཁྱིལ་པའི་ཕབ་ཅིག་བརྒྱབ། །དངུལ་དཀར་ཞུན་མའི་རྟེན་ལ་བླུག །གཡང་ཊི་
དཀར་མོའི་ནང་ལ་གཏམས། །མཆོད་པ་བཞེས་དང་རྒྱལ་བློན་དཔུང་། །གཡོན་
དངུལ་ནང་ནས་ཆང་འདྲེན་ཡོད། །ས་སྐྱེས་འབྲུ་ཡི་དྭངས་མ་ལ། །ག་ཁྲི་འབྲུ་ཡི་
བླ་མ་ཡོད། །སེང་ཁྲི་འབྲུ་ཡི་དཔོན་པོ་ཡོད། །རྒྱ་ར་འབྲུ་ཡི་ཕ་རྒན་ཡོད། །སྔོ་
ཆེན་འབྲུ་ཡི་བུ་ཚ་ཡོད། །དཀར་མོ་འབྲུ་ཡི་མནའ་མ་ཡོད། །སྐྱ་ར་ནས་ཀྱི་
གཡོག་པོ་ཡོད། །སྐུ་ཉིད་འབྲུ་ཡི་གཡོག་མོ་ཡོད། །རྒྱ་གར་ཡུལ་གྱི་འབྲས་དཀར་
720



གོ་རའི་ཚྭ་ཡི་སྒོ་མོ་ཕྱེས།
ཡོད། །རྒྱ་ནག་ཡུལ་གྱི་ཆུ་འབྲས་ཡོད། །ཤང་ཤང་ཡུལ་གྱི་ངར་ལུ་ཡོད། །ཚ་བ་
རོང་གི་རྒུན་འབྲུམ་ཡོད། །འབྲུ་སྣ་བརྒྱད་དེ་གཅིག་ཏུ་བསྡུས། །སྔོན་མོ་ཆབ་
ཀྱིས་གཙང་ཁྲུས་བྱས། །ཕུན་ཚོགས་ཐབ་ཀྱི་སྟེང་དུ་བཞག །དམར་མོ་མེ་ཡི་རྟ་
ལ་བསྐྱོན། །ཟངས་དཀར་ལུང་བཞིའི་སྣོད་དུ་བླུག །བདུད་རྩི་འཁྱིལ་པའི་ཕབ་
ཅིག་བཏབ། །རྫ་ཆབ་བསིལ་མའི་སྐྱོར་མ་བྱས། །ལོ་ལ་བཙོས་པའི་ལོ་ཆང་ཡོད། །
ལོ་ཆང་ཁམ་པ་མགོ་འཁོར་ཡོད། །ཟླ་ལ་བསྙལ་བའི་ཟླ་ཆང་ཡོད། །ཟླ་ཆང་
བདུད་རྩི་བསིལ་མ་ཡོད། །ཞག་ལ་བསྙལ་བའི་ཞག་ཆང་ཡོད། །ཞག་ཆང་རྟ་མ་
ཏེས་མགོ་ཡོད། །དྭངས་མ་ཆང་གི་སྐྱེམས་ཞུས་འབུལ། །སྐྱེས་ཕོ་རབ་ཆང་འཐུང་
དབུ་ལ་ཕོག །དབུ་རྨོག་དཀར་རྒྱུད་ནས་དགྲ་བཞི་བཏུལ། །ལུས་གཟུགས་གཞི་
སྟོབས་ཀྱིས་རྩ་མདུད་གྲོལ། །ལྕེ་དར་འཇམ་སྨྲ་བའི་རྒྱ་སྒོ་བྱེ། །གཏམ་ཞི་དུལ་
རྒྱུད་ནས་དགྲ་ཡང་གྲོལ། །ཕོ་འབྲིང་ཆང་འཐུང་མགུལ་ལ་ཕོག །གཏམ་འདྲི་
བཤད་རྒྱ་མཚོའི་རྦ་རླབས་ཕྱུར། །དོན་རྡོ་ག་མུ་ཏིག་བརྒྱུས་པ་འདྲ། །ཕོ་རང་
དོན་མི་ཤོར་གནད་ལ་ཟབ། །ནང་ཕུ་ནུ་ཉམ་ཆུང་བྱམས་པས་སྐྱོང་། །ཕོ་ཐ་
མའི་ཆང་འཐུང་སྙིང་ལ་ཕོག །ངུ་མཆི་མ་གཉིས་དེ་ཡུར་ཆུ་འབབ། །གཏམ་དོན་
མེད་མཐུན་གསུམ་ལྕེ་ཡིས་དཀྲུག །རང་འདྲིས་པའི་རོགས་ལ་དཔུང་པ་ངོམ། །
ཕ་ཁུའི་ངན་མཚང་དགྲ་ལ་བཤད། །དོན་གལ་ཆེན་གསང་གཏམ་ཁྲོམ་ལ་ངོམ། །
དྲིན་གང་ཆེའི་མི་དེ་དགྲ་རུ་འཛིན། །ཁྲེལ་ངོ་ཚ་གཉིས་དེ་རྒྱབ་ལ་ཁུར། །གཅིན་
ཆུག་པ་གཉིས་དེ་ལུས་ལ་བརྒྱན། །ཁྲེལ་ངོ་ཚ་གཉིས་དེ་ཁུར་པོ་ཁུར། །གཉེན་ཉེ་
བའི་སྡུག་ལ་དྭངས་དུས་མེད། །ལས་དེ་འདྲ་བ་ཞིག་ཨ་དགོས་ཆུང་། །དེ་ནས་
རྒྱལ་བློན་འདིར་ཚོགས་རྣམས། །གཡུ་འབྲུག་སྔོན་མོ་མཆོང་ལམ་ལ། །ཐན་པས་
གློ་དགྲ་ཅི་འདྲ་བྱུང༌། །འབྲས་དཀར་གཏེར་ཁ་ལོན་པ་མཚར། །མཁས་པས་གྲུ་
721



གོ་ར་ཚྭ་རྫོང་།
ཤིང་བརྒལ་བའི་དུས། །ཆུ་སྲིན་འཇིགས་པ་ཅི་འདྲ་བྱུང༌། །ནོར་བུ་ལོན་པ་ཡ་
མཚན་ཆེ། །གླིང་དཀར་འབུམ་དམག་ཆས་ལམ་ནས། །རྒྱལ་བློན་འཇིགས་པ་ཅི་
འདྲ་བྱུང༌། །གཡང་གཏེར་ལོན་པ་ངོ་མཚར་ཆེ། །བྱང་རྒྱལ་འགྲན་མེད་སྟོབས་
ཆེན་དེ། །སྙིང་རྗེའི་མདའ་མོ་འཕངས་པའི་དུས། །དུག་ལྔ་རང་སར་ཞི་བས་
ཟེར། །ཐུགས་རྗེའི་འོད་ཟེར་ཁྱབ་པའི་དུས། །བདེ་དགའི་ཞིང་ལ་དྲངས་པས་
ཟེར། །རྒོད་པོ་ཐོག་རི་བུ་གསུམ་དེ། །དཔུང་རྒོད་ཧ་ལ་འཕངས་པས་ཟེར། །
དུང་མཚོའི་ཤེལ་དཀར་ཕ་བོང་ནས། །སྒྲོལ་བྱེད་མཚོན་གཏེར་བཞེས་པས་ཟེར། །
ལས་དབང་ལྡན་པའི་བློན་གསུམ་དེས། །དགྲ་མགོ་རྟིང་མ་བླངས་པ ས་ཟེར། །
ངར་རྒོད་སྟག་རི་དྲུག་ཅུ་དེས། །འཛུམ་དྲུག་དཔུང་པ་ངོམ་པས་ཟེར། །ཐ་མ་
གཅིག་མེད་བཏང་བས་ཟེར། །རྒོད་པོ་གཡུ་འབྲུག་དགྲ་འདུལ་དེས། །རྟིང་མའི་
ལག་རྗེས་བཞག་པས་ཟེར། །དགྲ་མཐའ་འབུམ་པས་བཅད་པས་ཟེར། །བློན་
རྒན་མུན་སེལ་ཟླ་བ་དེ། །ཤེས་ལྡན་བགྲོད་ལམ་གསལ་བས་ཟེར། །བྱང་སྐྱེས་
པདྨའི་མེ་ཏོག་དེ། །ཆུང་རྒྱུད་རྒྱུན་ལ་འཁྲུངས་པས་ཟེར། །བྱང་ཐང་ཉི་མའི་
གླིང་དྲུག་དེ། །རྫུ་འཕྲུལ་བེར་གས་བསྐོར་བས་ཟེར། །མི་མིན་འབྱུང་པོའི་སྒོ་
སྲུང་དེ། །དམ་ཚིག་ཕྱག་རྒྱས་བཅིངས་པས་ཟེར། །དངོས་ཅན་བླ་སེང་བླ་འབྲོང་
བཅས། །ཐབས་ཤེས་མདའ་མོས་བསྒྲལ་བས་ཟེར། །བླ་དྲེད་རལ་གཅིག་བགྲོད་
ལམ་ནས། །སྟག་རོང་སྒྱུ་མ་ཞིག་པ ས་ཟེར། །འབྲི་འདམ་གད་པའི་འགྱིང་ཁུག་
ནས། །ཆུ་སྲིན་མདའ་མོས་རྒྱན་པས་ཟེར། །གངས་དཀར་ཤེལ་གྱི་ཁོང་སེང་ནས།
རིན་ཆེན་འཇའ་ཚོན་བླངས་པས་ཟེར། །བྱང་ཐང་སྟོད་སྨད་བར་གསུམ་ནས། །
ཟས་བཅུད་གཏེར་ནས་བཞེས་པས་ཟེར། །དེ་བདེན་པ་ཡིན་ནམ་བརྫུན་པ་ཡིན།།
གཞི་གླིང་དཀར་ནོར་བུའི་ས་ཆ་ནས། །དུས་སྔར་ལས་ད་ལྟ་སྐུ་ཁམས་དང༌། །
722



གོ་རའི་ཚྭ་ཡི་སྒོ་མོ་ཕྱེས།
ཕ་ཁུ་རི་རྒྱལ་ལྷུན་པོ་ལ། །གཡོ་འགུལ་མེད་པ་སྐུ་ཁམས་བཟང་། །མ་སྲུ་མཚོ་ལ་
དར་ཆགས་ལ། །ཁ་ཞབས་མེད་པའི་སྐུ་ཁམས་བཟང་། །གཅེས་ཕྲུག་གསེར་གྱི་
སྒྲོམ་བུ་དང༌། །ན་ཆུང་སྤང་གི་མེ་ཏོག་བཅས། །ཁམས་བཟང་ཞལ་འཛོམ་ངོ་
མཚར་ཆེ། །དར་མི་གཅིག་དར་སྣ་དགུ་ཙམ་ཡོད། །མེ་ལ་མི་འཇིགས་དར་སྣ་ལྔ།།
ཆུ་ལ་མི་འཇིགས་དར་སྣ་ལྔ། །ཉིན་མོ་བདེ་ལེགས་ཁ་དགུ་ཡོད། །གསེར་དངུལ་
དར་ཟབ་དགུ་ཚན་དགུ། །གུང་དང་སྟག་གཟིག་གསའ་དབྱི་བཅས། །དགུ་ཚན་
དགུ་ཡི་ཚན་པ་འདི། །རྒྱལ་བློན་ཕེབས་པའི་མཇལ་དར་ཡིན། །དགའ་སྐྱིད་
འཛོམ་པའི་འཛོམ་དར་ཡིན། །འདིར་ཚོགས་སྙན་ལ་དེ་ལྟར་ཞོག །
ཅེས་འབྲུག་མོས་ཕེབས་ཞུས་ཀྱིས་གླུ་དེ་ལྟར་ཕུལ་ཏེ། ཇ་ཆང་གི་ངོ་སོ་
བསྟོད་དེ། གླིང་དཀར་གཞི་བྱེས་འཛོམ་པའི་དགའ་གླུ་སྐྱིད་ཆང་མཛད་ནས་
གསུང་གླེང་མང་པོའི་མཐར། རྒྱལ་པོ་ཆེན་པོ་དེ་གསེར་ཁྲིའི་ཐོག་ནས་ཞལ་རས་
ཟླ་བ་ལྟར་གསལ་ལྷང་ངེར་ཞལ་འཛུམ་པའི་ངང་ནས། ད་འོ་ན་ལྷ་མོ་ཨ་འབྲུག་
དང་། །གླིང་ཕ་ཁུ་མ་སྲུ་མོ་སྨན་བཅས་བསུ་མ་གཞི་སྡོད་སྙན་གསོན་དང༌། ང་
བྱང་སོང་ལོ་རྒྱུས་འདི་འདྲ་ཡོད་གསུངས་ཏེ། ཁྲོམ་ཆེན་ཟིལ་གནོན་གྱི་ངག་རྟ་ལ་
དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
མཆོག་གསུམ་རྒྱལ་བའི་ཞབས་ལ་འདུད། །ནུབ་ཕྱོགས་བདེ་བ་ཅན་གྱི་ཞིང་། །
སྣང་བ་མཐའ་ཡས་འོད་དཔག་མེད། །འགྲོ་བ་འདྲེན་པའི་ཐུགས་རྗེ་ཅན། །
བདག་དང་འབྲེལ་ཐོགས་སེམས་ཅན་རྣམས། །ཞིང་དག་པ་འོད་དུ་སྐྱེ་བར་ཤོག །
གནས་པདྨ་འོད་ཀྱི་ཕོ་བྲང་ནས། །རྗེ་དཀོན་མཆོག་ཀུན་འདུས་པདྨ་འབྱུང་། །
ཐུགས་ཟག་མེད་ཡེ་ཤེས་ཀློང་ནས་གཟིགས། །བདག་བཟང་ངན་ལས་ཀྱི་འབྲེལ་
723



གོ་ར་ཚྭ་རྫོང་།
བ་རྣམས། །གནས་པདྨའི་དྲུང་ལ་འདྲེན་དུ་གསོལ། །ས་འདི་བྱང་གླིང་སྟག་གི་
བར། །གླིང་དཀར་གཞི་བྱེས་འཛོམ་ས་རེད། །ང་འདྲ་ལྷ་མིའི་བྲན་གཡོག་ལ། །
འགོག་མོའི་གེ་སར་གླིང་གི་མི། །དེ་སྔ་ཉི་མ་ཡན་ཆོད་ལ། །སྐྱིད་སྡུག་གལ་རྟ་
ཕྲག་ལ་འཕང་། །བརྒྱག་ལྟོགས་གཉིས་ལ་ཕྱེད་མར་བགོས། །དྲོ་གྲང་གཉིས་དེ་
རེས་མོས་བསྐོར། །དགྲ་ཐོག་མེད་གནམ་ནས་བབས་པ་འདྲ། །བདུད་དམ་སྲི་
འབྱུང་པོའི་སྤྲུལ་པ་དེ། །ས་ནག་ཞིང་ས་བཏབ་པ་འདྲ། །དགྲ་རེ་རེ་འདུལ་ན་
རེ་རེ་ལངས། །མི་ཕལ་པས་བསམ་ན་དོན་མེད་ཟེར། །གེ་སར་དགེ་མེད་སྡིག་
ཆེན་ཟེར། །དཔའ་རྟུལ་སྒྲིག་མེད་ཁྲམ་པ་ཟེར། །གཏམ་བདེན་འདྲ་བྱང་ཁའི་
རླུང་དམར་འཚུབས། །དེ་བསམ་ཞིང་དམ་ཆོས་བསྒྲུབ་འདོད་ཀྱང་། །ལྷ་གོང་
མའི་བཀའ་དེ་མ་ཁྲོལ་བྱུང་། །ལུས་དལ་མེད་རྒྱལ་ཁམས་རླུང་བཞིན་འཁྱམ། །
ད་དུང་རྐྱང་བུ་དལ་འདུག་ཟེར། །བུ་ཇོ་རུ་རྒྱལ་ཁམས་སྤྲང་བཞིན་བསྐོར། །ད་
དུང་ངང་རྒྱུད་རིང་བས་ཟེར། །རང་སེམས་དུང་གི་རང་དམངས་ལ། །མཁྲིས་
ནད་ཅན་གྱིས་སེར་པོ་མཐོང་། །བཟང་དྲུག་སྨན་གྱི་སྡེབ་སྦྱོར་ལ། །རང་བསམ་
ལོག་པས་དུག་ཏུ་མཐོང་། །རྣར་སྐྱ་མོ་ས་མདོའི་མགྲོན་ཁང་ལ། །མགྲོན་པོ་མ་
འདུས་དགུ་ཚོགས་རེད། །གོང་དཔོན་པོ་སྡེ་བརྒྱའི་སྡུག་ཁུར་ལ། །ལས་མི་བདེན་
འབངས་ཀྱིས་མི་ཁ་གླེང་། །དེ་བྱུང་ཡང་འགྲོ་བའི་བདེ་དོན་བསམ། །ཉིན་ལ་
བལྟ་བའི་རྒྱང་སོ་བཙུགས། །མཚན་ལ་སྲུང་བའི་འཁོར་ལོ་བསྒོམ། །རྒྱུན་དུ་སྙིང་
རྗེའི་གདམས་པ་འཆང་། །རྒྱུ་འབྲས་མིག་གི་རྡུལ་ལྟར་སྲུང་། །དུག་ལྔའི་དགྲ་དེ་
དམ་ལ་བཏགས། །རང་རྒྱལ་ཅན་དེ་མགོ་བོ་མནན། །གཞན་གནོད་ཅན་དེ་
དབང་ལ་བསྡུས། །དུས་བབ་བདུད་དེ་རིམ་བཞིན་བརྟུལ། །ལྷ་གོང་མའི་བཀའ་
དེ་སྙིང་ལ་འཆང་། །ཆོས་སངས་རྒྱས་བསྟན་པ་ཡིད་ལ་བཞག །མཐོ་སྲིད་པའི་
724



གོ་རའི་ཚྭ་ཡི་སྒོ་མོ་ཕྱེས།
རྩེ་མོ་མན་ཆོད་དང༌། །དམའ་ན་རག་དམྱལ་ཁམས་ཡན་ཆོད་ལ། །ང་གེ་སར་
ཉིན་རེ་ཐང་རེ་འགྲིམ། །འདིར་སྣང་ཡུལ་ལ་བཤད་དགོས་མེད། །འདི་ལོ་བྱང་
ཡུལ་འགྲིམ་རྒྱུ་འདི། །དུས་ཚོད་གོང་མ་ལྷ་ཡིས་བསྒྲིག །ལུང་བསྟན་མ་དང་
མཁའ་འགྲོས་གནང་། །དཔུང་དམག་རྒྱལ་དགུའི་འབངས་ནས་བསྡུས། །སྔོན་
འགྲོ་དཔའ་རྟུལ་གྲུབ་བརྒྱས་བྱས། །རྐྱེན་རྩ་སྟག་རོང་དཔོན་གྱིས་བསྒོས། །བསུ་
མ་བྱང་བློན་དཔུང་གིས་བསུས། །སྡོད་མ་བཅུག་བྱང་ཐང་སྤུན་དགུ་བསྒྲོད། །
བྱང་འདྲེ་སྤུན་དགུ་དམ་ལ་བཏགས། །འཁྱག་རོམ་གངས་ཀྱི་ལ་མོ་བརྒྱབ། །
འཁྱག་དཀར་ཞུན་མའི་ཐང་དགུ་བརྒལ། །བྱང་འབྲོང་ངར་བའི་གདོང་ལེན་
བྱས། །བྱང་དྲེད་ཁམས་པའི་འཐབ་ཡ་བྱས། །བྱང་སྤྱང་མི་ཟན་འདུར་ལམ་
བཅད། །བྱང་དགྲ་ལན་མེད་འཐབ་ཡ་བྱས། །བསམ་པ་དམ་པའི་ལྷ་ཆོས་ལ། །
བསྐོས་པ་སོ་ནམ་སྡིག་ལ་རེད། །བྱང་བློན་གཡུ་འབྲུག་དགྲ་འདུལ་ལ། །དཔུང་
རོགས་སྟག་རི་དྲུག་འབུམ་དམག །སྟག་གཟིག་ཡུལ་ལ་བབས་ནས་འདུག །ལམ་
སྲུང་བཀག་མ་ཕྱེད་མེད་གཏོར། །གཡུ་ཐང་རྒྱུད་ལ་དགྲ་སྒར་བཏབ། །གྱད་མི་
དམག་མང་ས་ལ་བརྡབ། །བྱང་ཡུལ་དབང་དུ་བསྒྱུར་རྩིས་འདུག །དེ་ནས་གླིང་
དཀར་དམག་དཔུང་འབྱོར། །གླིང་དམག་སྒར་ཚོ་གཉིས་ལ་བསྒོས། །རུ་གཉིས་
དཔུང་གིས་བྱང་དམག་བཅོམ། །ཟླ་གསུམ་ལག་དམག་ཁྲག་ལ་བསྒྲེས། །ཕར་
བསད་ཚུར་བཅོམ་བརྗོད་ལས་འདས། །དེ་ནས་བྱང་བློན་མི་དགུ་དང་། །རྒོད་
ཧྲག་དཔུང་དམག་གཅིག་ཁྲི་བཅས། །མ་ཐུབ་བྲོས་པས་བྱང་ལ་ཤོར། །འཕྲོས་
ལུས་དཔུང་དང་སྒར་གཞིས་འཕྲོག །དེ་ནས་འབུམ་དམག་བྱང་ལ་ཆས། །
གཟུགས་ཅན་གཟུགས་མེད་བླ་གནས་དང༌། །དམ་སྲི་ཐེའུ་རང་འབྱུང་པོ་བཅས།།
རྩ་རླུང་རིག་པའི་བེར་ག་ལ། །བུམ་ཆེན་རླུང་གིས་གཤོག་པ་སྒྲོན། །ཐབས་ཤེས་
725



གོ་ར་ཚྭ་རྫོང་།
རིག་པའི་མདའ་མོ་ལ། །སྟོང་གསལ་འཛིན་མེད་སྒྲོ་མོས་བརྒྱན། །དྲན་རྟོག་སྙིང་
རྗེའི་གཞུ་རྒྱུད་སྦྱར། །གསལ་སྟོང་ངང་ནས་བདུད་བཞི་བསྒྲལ། །དྲན་རྫོགས་
ངང་ནས་དབྱིངས་སུ་འཕངས། །སྐྱེ་མེད་བསྔོ་བའི་རྒྱས་འདེབས་བྱས། །གཉིས་
མེད་ཀ་དག་དག་ཞིང་དྲངས། །འབུམ་དམག་གེགས་མེད་རིམ་བཞིན་གཤར། །
བྱང་བློན་གཡུ་འབྲུག་དགྲ་འདུལ་ཁོས། །གྲུ་གུ་རྒྱལ་པོའི་རྫས་ངན་དེ། །ས་ཆུ་རྡོ་
ལ་དུག་གིས་བརྒྱན། །མགྱོགས་རྟ་ས་མོའི་འཕྲུལ་འཁོར་དང་། །གློག་ཞགས་
འབར་མོའི་ངན་རྫས་དེས། །གླིང་དཀར་འགྲོ་བའི་ལམ་འཕྲང་བཀག །དེ་ནས་
གོང་མའི་ལུང་བསྟན་ལྟར། །རྒྱལ་པོ་མི་གཅིག་རྟ་གཅིག་ཕྱིན། །གངས་དཀར་
སྟོད་ནས་རྫུ་འཕྲུལ་ངོམ། །དུག་རྫས་འབར་མེའི་འཕྲུལ་འཁོར་དེ། །ཡེ་ཤེས་
གསལ་བའི་མེ་ལ་བསྲེག །ས་རྡོ་རི་བྲག་སྟེང་འོག་བསྒྱུར། །བྱང་དམག་འབུམ་
སྒར་སྟིབ་འོག་བཏང་། །གངས་རི་ཉིལ་ཞིང་ལམ་བཀག་རྣམས། །གཏུམ་མོ་
གསལ་བའི་མེ་ལ་སྦར། །གླིང་དམག་བསྒྲོད་པའི་ལམ་པོ་ཕྱེས། །ཨ་ཡེར་སྤྱང་
མོའི་དར་ཐང་ལ། །རྒྱལ་པོའི་ཕྱོགས་ཀྱིས་འབུམ་དམག་བབས། །ཨ་རུ་སེང་ཐང་
ཕྱུག་མོ་ལ། །ལྷ་སྲས་དགྲ་ལྷའི་འབུམ་སྒར་བཏབ། །རྒོད་པོའི་དཔུང་གིས་ཟླ་
དགུ་བཀག །བདག་གཞན་བུ་རྟ་ཕྱེད་བགོས་བྱས། །ཐ་མ་གླིང་དཀར་དགྲ་རྫོང་
གཤག །སྟག་རྫོང་ར་མ་དགུ་རྫོང་དེ། །རྒྱལ་པོའི་དམག་གིས་ཨ་ལོང་བསྐོར། །
ཐོག་རི་སྟོང་ཁྲི་ཡ་མེད་དེ། །འདན་རྒོད་མདའ་མོས་ཁ་ལོ་བསྒྱུར། །བྱང་བློན་མི་
དགུ་ཐང་ལ་བརྡབ། །དམག་མང་བསད་གཏུབ་འཕྲོས་མགོ་བླངས། །སྟག་རྫོང་
དམར་མོའི་མེ་ལ་བསྲེག །དེ་ནས་ལྷ་སྲས་འབུམ་སྒར་ནས། །དཔའ་རྟུལ་འབུམ་
དམག་ཁས་ལེན་བྱས། །ཆུ་བོ་རྟ་ལ་སྒྲོ་ལྟར་དྲས། །ཁྱུང་ཆེན་ལྡིང་རྫོང་ཕྱོགས་
བཞི་བསྐོར། །མདའ་མཚོན་གཉིས་ཀྱི་ཆར་པ་ཕབས། །ཤི་བསད་གཉིས་ཀྱི་
726



གོ་རའི་ཚྭ་ཡི་སྒོ་མོ་ཕྱེས།
འཁོར་ལོ་བསྐོར། །ཤེལ་ལུང་དུང་ཟླ་ཡ་མེད་དེ། །སྡིག་གཅོད་ཤན་པ ས་མགོ་
འཕྲུ་བླངས། །བྱང་བློན་འབུམ་དམག་ཕྱེད་བགོས་བཏང་། །ཐོག་རི་སྤུན་གཉིས་
འཕྲོས་ལུས་དམག །ཤ་རི་རྫོང་ལ་བྲོས་དེད་བྱས། །དེ་ནས་ཤ་རུ་གནམ་རྫོང་གི །
ཕྱོགས་བཞི་རྒོད་པོ་གླིང་གིས་བཟུང་། །མཚལ་དམར་གནམ་ལྕགས་སུམ་མདོ་
གཅིག །ལུང་ཤམ་བྲག་དཀར་དགུ་སྦྲེལ་གཉིས། །དཀྱིལ་ཤོད་ན་དམར་ཤོག་
དགུ་གསུམ། །མཚལ་དམར་གླང་དམར་སུམ་མདོ་བཅས། །འབུམ་དམག་རུ་
བགོས་ལམ་འཕྲང་བཀག །ལོ་གཉིས་ལག་དམར་ཁྲག་ལ་བསྒྱུར། །རྒོད་པོ་བྱང་
གི་དཔོན་བློན་རྣམས། །མི་རེ་ཤི་བདུད་ཁྲོ་ཁྲོ་རེད། །རྟ་རེ་གློག་དམར་འཁྱུག་
འཁྱུག་རེད། །མདའ་རེ་ཐོག་དམར་འཕེན་འཕེན་རེད། །མཚོན་རེ་ཁྲམ་ཤིང་
འདེབས་འདེབས་རེད། །དེ་སྔོན་རྫོང་དགུ་ཕབ་པའི་དུས། །དེ་འདྲའི་ངར་རྒོད་
མཐོང་མ་བྱུང༌། །ཡིན་ཀྱང་ཐབས་མཁས་ཐུགས་རྗེ་དྲིན། །མགོན་མཆོག་གསུམ་
རྒྱབ་བརྟེན་བཟང་དང་གཅིག །དཔའ་དགྲ་ལྷའི་དཔུང་གཉེན་བརྟན་དང་
གཉིས། །ལྷ་དྲང་སྲོང་སྨོན་པ་འགྲུབ་ལེ་གསུམ། །དགྲ་ཕ་རོལ་འདུལ་ལ་བབ་ལེ་
བཞི། །ལས་བྱ་བ་བྱས་པའི་ལོ་རྒྱུས་ལ། །སྔོན་ཟླའི་ཚེས་པ་ཉེར་དགུ་ཉིན། །
བྱང་རྒྱལ་རྒོད་པོ་ཁེར་འགྲོས་ཀྱིས། །གླིང་དཀར་སྒར་ལ་ཆས་ནས་བྱུང་། །རྒྱལ་
པོ་མ་བསྡད་གདོང་ལ་ཆས། །དུག་ལྔའི་དགྲ་དེ་བདུད་རྩིས་བྲན། །མཆོག་གསུམ་
བདེན་པའི་བསྒོ་བ་བྱས། །དམ་ཆོས་ཟབ་མོའི་སྨན་ཞིག་བྱིན། །གདམས་ངག་
བཅུད་ཀྱི་ལམ་རྒྱག་སྟེར། །སྙིང་རྗེའི་ཆབ་ཀྱིས་སྐོམ་པ་བསལ། །དྲན་རྫོགས་
གཉིས་ཀྱི་བརྫང་བ་བྱས། །ཐབས་ཤེས་རིག་པའི་ལམ་སྟོན་བྱས། །རྩ་རླུང་རིག་
པའི་རྟ་ལ་བསྐྱོན། །སྟོང་གསལ་རིག་པའི་སེམས་ཉིད་དེ། །དྲན་རྫོགས་ཀ་དག་
ཀློང་ཡངས་སུ། །ཕྱིར་མི་ལྡོག་པའི་ཞིང་ལ་དྲངས། །མགོ་འཕྲུ་རྟིང་མ་སྒར་ལ་
727



གོ་ར་ཚྭ་རྫོང་།
ཁུར། །ཕུང་པོ་དཀྱིལ་འཁོར་མེ་ལ་བསྲེགས། །དེ་ནས་རྒྱལ་པོའི་དགྲ་ལན་དུ། །
ཐོག་རི་གཡུ་འབྲུག་དགྲ་འདུལ་ཁོ། །གླིང་དཀར་སྒར་ལ་ཆས་ནས་བྱུང༌། །
དཔའ་རྟུལ་ལས་དམག་སུམ་བརྒྱ་བཅོམ། །སྒར་གཉིས་བཤོལ་བའི་ཐ་མ་ལ། །ལྷ་
སྲས་དགྲ་ལྷ་རྩེ་རྒྱལ་དེས། །གཏེར་གྲི་ངར་མས་དགྲ་མཐའ་བཅད། །འཕྲོས་
འབངས་བློན་རྒན་བློ་དང་བསྟུན། །རྒྱལ་བློན་མཁར་ལ་གདན་འདྲེན་བྱས། །
སྔར་བཤགས་ཕྱིས་བསྡོམ་མགོ་འབུལ་ཞུས། །འདི་བདེ་ཕྱི་སྐྱིད་ཁྱབ་འབངས་
སྐྱོང་། །དམ་ཆོས་གདམས་ངག་ཟབ་དབང་གནང་། །དཀར་པོ་ཆོས་ཀྱི་རྒྱ་དར་
ཕྱར། །གངས་དཀར་ཧུབ་ནས་ཤེལ་གཏེར་བླངས། །བཅུད་གཏེར་བཅོ་བརྒྱད་
མཚོ་ནས་བཏོན། །རི་ཚྭ་སྐམ་ཚྭ་ཐང་ཚྭ་བཅས། །ཟད་མེད་བཅུད་གཡང་མང་
པོ་དང་། །ཟངས་ལྕགས་གསེར་དངུལ་གོ་གཏེར་བཅས། །གཏེར་སྣ་བཅོ་ལྔ་
གཡང་དུ་བཀུག །གཞན་ཡང་རི་གཏེར་ཁྱིམ་ནོར་དང་། །རྟིང་མའི་གྲགས་པས་
ཡོངས་ཁྱབ་བྱས། །བྱང་ཡུལ་ཨུ་དུམ་ཝ་རའི་མདངས། །ཆུང་རྒྱུད་ནོར་བུའི་རྒྱན་
དུ་བླངས། །ལྷ་བྱ་སྤུན་གསུམ་གླིང་ལ་བཏང་། །དེ་ནས་རང་ཡུལ་གླིང་ལ་ཆས། །
གཞིས་བཞུགས་ཕ་ཁུ་དཔའ་རྟུལ་དང༌། །ལྷ་སྡེ་མི་སྡེ་ཕྱུགས་ལུག་བཅས། །བདེ་
བར་བཞུགས་པ་བཀའ་དྲིན་ཆེ། །ཞལ་མཇལ་གཞི་བྱེས་ལྷན་འཛོམ་སྐྱིད། །
ཁམས་འདྲི་དགའ་གླུ་སྐྱིད་ཆང་བཞེས། །ང་ཇོ་རུའི་བྱ་བ་འདི་ཀ་ཡིན། །རིགས་
དྲུག་ཕ་མ་སེམས་ཅན་ཀུན། །བདེ་འགྲོའི་ཞིང་དུ་བཀོད་ན་བསམ། །སྣ་ཚོགས་
རིག་པའི་འཕྲུལ་འཁོར་བསྐོར། །ལ་ལ་ཞི་བས་ཆོས་བཤད་བྱས། །ལ་ལ་དགྲ་ལ་
འཛིན་ནས་བཏུལ། །ལ་ལ་གྲོགས་ལ་བཀུག་ནས་གྲོལ། །འགའ་ཞིག་འཕོ་བ་
བཙན་ཐབས་བྱས། །རེས་འགའ་བླ་མའི་ཆས་སུ་བསྟན། །རེས་འགའ་དཔོན་
པོའི་ངོ་བོ་སྐྱོང་། །རེས་འགའ་དམག་དཔོན་གོ་མཚོན་ཐོགས། : །རེས་འགའ་མོ་
728



གོ་རའི་ཚྭ་ཡི་སྒོ་མོ་ཕྱེས།
སྟོན་ལུང་གིས་བཤད། །རེས་འགའ་སྤྲང་པོའི་ཆས་སུ་ཞུགས། །རེས་འགའ་སྤྲུལ་
པས་དབང་དུ་བསྡུས། །བཟང་ངན་ཐབས་ཀྱི་གྲུ་བོ་དེས། །འཁོར་བའི་རྒྱ་མཚོ་
བརྒལ་ན་བསམ། །ཡིན་ཀྱང་སེམས་ཅན་ལས་ཀྱིས་དེད། །ལས་འདི་ཟད་པར་མ་
གྱུར་ན། །འཁོར་བ་ཟད་པ་མ་མཐོང་ཐལ། །བཟང་ངན་འཁོར་བའི་མགྲོན་ཁང་
ལ། །འདི་ཞེས་བྱ་བ་རང་སེམས་འཁྲུལ། །འཁོར་འདས་དབྱེར་མེད་མ་རྟོགས་ན།
དབང་བསྐུར་འཕོ་འདེབས་ཀུན་གཞི་འཁྲུལ། །སེམས་ཉིད་ཆོས་སྐུར་མ་རྟོགས་
ན། །དགེ་སྡིག་བཤད་བཀྲོལ་སེམས་ཉིད་འཁྲུལ། །ལྟ་བས་རང་ངོ་མ་འཕྲོད་ན། །
དགེ་སྡིག་བཤད་བཀྲོལ་རང་རྒྱུད་འཁྲུལ། །རྩ་རླུང་མདུད་པ་མ་གྲོལ་ན། །རིག་
མ་བསྟེན་པས་སྒྱུ་ལུས་འཁྲུལ། །ནོར་རྫས་བ སོག་འཇོག་མ་བྲལ་ན། །མི་རྟག་
བཤད་པ་རང་ངོ་འཁྲུལ། །ཕྱོགས་རིས་ལྟ་བ་མ་སྤང་ན། །མང་ཁྲོད་ཆོས་འཆད་
ཞེན་སྣང་འཁྲུལ། །འཁྲུལ་པ་སེམས་ཀྱི་ལོག་རྟོག་དེས། །དུས་མཐའི་སེམས་ཅན་
ལས་མང་བས། །འགྲོ་བ་འདུལ་བ་ཤིན་ཏུ་དཀའ། །རྒྱུ་འབྲས་ཟད་པའི་མི་
དགེའི་ལམ། །ཐམས་ཅད་རང་གི་རྗེས་ལ་འབྲང༌། །ཐར་པའི་དུས་ཤིག་ཨ་ཙ་མ།།
ཆོས་དང་སྲིད་དང་སློབ་གཉེར་བཅས། །ལུགས་དང་མཐུན་པ་ཉིན་སྐར་ཙམ། །
དགེ་བཤད་རང་ལ་མ་འཁོར་བ། །ཁྲིམས་བཤད་རང་གར་མ་ཁུལ་བ། །གཏམ་
བཤད་རང་སྐེ་མ་བསྡོམ་པར། །བཤད་པ་དོན་མཐུན་ཀུན་གྱི་ཟབ། །ལྟ་བས་
རང་དོན་འགྲུབ་པ་ལས། །སྙིང་རྗེས་གཞན་དོན་སྒྲུབ་པ་དགའ། །ཆོས་དང་
འཇིག་རྟེན་གང་ཡིན་ཀྱང་། །རྫུན་ལྷད་མེད་པར་དྲང་པོར་སྨྲོས། །ཡང་དག་
བྱང་གླིང་འཁྲུག་བར་དུ། །བཟང་ངན་འབྲེལ་བའི་སེམས་ཅན་རྣམས། །སྐབས་
ཤིག་བདེ་བའི་གནས་ལ་དྲངས། །དེ་ནས་ལས་ཀྱི་རྗེས་འབྲང་འགྲོ། །མཐར་ཐུག་
རིམ་བཞིན་མཐོ་རིས་ཐོབ། །ད་ནི་གླིང་དཀར་གཞི་བྱེས་དཔུང་། །མི་སྡོད་རྨ་
729



གོ་ར་ཚྭ་རྫོང་།
བྱ
ཡུལ་སྟོད་ལ་ལོག །སེང་ཕྲུག་འབུམ་པའི་བཅུད་ལ་འདུག །སྐུ་གསུམ་རྒྱལ་བའི་
མཚམས་ལ་གནས། །སྐྱེ་འགྲོ་ཕ་མ་སེམས་ཅན་རྣམས། །བདེ་འགྲོ་ཐོབ་པའི་
ཐབས་ལ་འབད། །བསད་བསད་འཕྲོག་འཕྲོག་ཕྱི་མའི་བུན། །ཟོས་ཟོས་འ ཐུང་
འཐུང་དཀོར་ནག་ཟས། །བྱས་བྱས་བསྒྲུབ་བསྒྲུབ་འཁོར་བའི་གཞི། །བསམ་ན་
སྙིང་རླུང་སྟོད་དུ་འཚང་། །བཟང་ངན་ལན་དེ་ཆོས་ཀྱིས་འཇལ། །གང་ཤར་
རང་གྲོལ་ངང་ལ་བཞག །ཅི་ཐོས་གྲག་སྟོང་ངོ་བོ་སྐྱོང་། །གང་ཟོས་ཏིང་འཛིན་
ལོངས་སྤྱོད་བྱེད། །གང་སོང་བསྐོར་བ་ཡིད་ཀྱིས་བཅད། །གླུ་བླངས་ཚད་ཆོས་ལ་
འགྱུར་བར་ཤོག །ངག་ཐོས་ཚད་གྲོལ་ཞིང་དད་པར་ཤོག །རྗེ་འགྲོ་བའི་མགོན་
པོ་སྤྱན་རས་གཟིགས། །ཐུགས་མ་ཡེངས་འགྲོ་བའི་འཇིགས་ལས་སྐྱོབས། །ལྷ་
དྲང་སྲོང་བདེན་པའི་ནུས་སྟོབས་ཀྱིས། །བུས་གཞན་དོན་འགྲུབ་པར་བྱིན་གྱིས་
རློབས། །ཁྱེད་འདིར་ཚོགས་ཐུགས་ལ་དེ་ལྟར་ཞོག །
ཅེས་རྒྱལ་པོ་ཆེན་པོས་བྱེས་བྱོན་གྱི་གླུ་དེ་ལྟར་སྩལ་པས། གླིང་དཀར་གཞི་
བྱེས་རྣམས་དགའ་ཞིང་དད་པའི་ངང་ནས། རང་ཡུལ་ག་ལ་བ་དེར་རིམ་བཞིན་
ཕེབས་ཏེ། མ་ཡུམ་འགོག་བཟའ་ལྷ་མོ། སྐྱ་ལོ་སྟོན་པ་རྒྱལ་མཚན། ཨ་སྐྱིད་
ནམ་མཁའི་སེན་ཞལ། གསེར་པ་དཔོན་གྱི་ཨ་རྒྱལ། མུ་པའི་རྒྱལ་མཚན་ཆོས་
གྲགས། འོམ་བུ་དཔོན་གྱི་ཨ་གྲགས་བཅས། ཕ་ཁུ། མ་སྲུ་རྣམས་ཀྱིས་བསུ་མ་
བྱས་ཏེ། དེལ་ཡག་སྟག་ཐང་ཁྲ་མོ་ལ་གུར་འགོ་བརྒྱ་དང་རྩ་བརྒྱད་ཕུབ། གསེར་
ཁྲི་རིན་ཆེན་དབང་རྒྱལ་གྱི་སྟེང་དུ་རྒྱལ་པོ་ཆེན་པོ་དེ་བལྟ་བས་མི་ངོམ་པ་ལྷ་ཡི་བུ་
ལྷ་མ་ཡིན་གྱི་དམག་དཔོན་ལྟར་བཞུགས། དངུལ་ཁྲི་ལ་སྲས་དགྲ་ལྷ། དུང་ཁྲི་ལ་
ལྷ་རྒོད། གཡུ་ཁྲི་ལ་འཇང་སྲས་བཅས་དཔོན་རྒྱུད་རྣམས་དང་། སྟག་གདན་
གཟིག་གདན་བཅས་རང་བབ་ཀྱི་གདན་ཁྲི་ལ་བཞུགས་ཏེ། དཀར་གསུམ།
730



གོ་རའི་ཚྭ་ཡི་སྒོ་མོ་ཕྱེས།
མངར་གསུམ། ཇ་ཆང༌། ཤ་ཐུད་བཅས་ཕུན་སུམ་ཚོགས་པའི་འཚོ་བ་དྲངས་ཏེ།
སྐྱེམས་ཁྲ་ཉ་མོ་འཁྱུག་འཁྱུག་ཤུབས་ཁྲ་གླག་མོ་བཅུམ་བཅུམ། འུ་ཟི་ཇ་ལ་དགུ་
ཞུས། སྐྱེམས་པ་ཆང་ལྔ་སུམ་གཏམས་བྱས་ཏེ། དགའ་བའི་གླུ་བླངས། སྐྱིད་
པའི་རྟ་རྒྱུགས། སྐྱེན་པོའི་མདའ་འཕང་། རྒོད་པོའི་རྩལ་ངོམ་ནས་ཞག་བདུན་
བར་བཞུགས། དེ་ཡི་དུས་སུ། གཡས་གྲལ་སྟག་གདན་ཁྲ་མོའི་ཡང་སྟེང་ནས། །
གདོང་རྗེ་སྤྱི་དཔོན་རྒྱལ་པོ་དེས། གོས་ཆེན་རྒྱུན་བཞི་སྨུག་པོའི་གོས་གཅིག་གྱོན།
ལིང་ཕོ་བ་རས་ཀྱི་སྐེད་རགས་བཅིངས། རྒྱ་ལྷམ་མེ་རི་གསེར་མགོ་ལ། སྟོང་ཐུད་
ཁྲ་བོ ས་དྲུག་ཆིང་བརྒྱབ། སྤྱན་ཤེལ་ཉི་མ་གླིང་བཞི་ལ། སེར་པོ་གསེར་གྱི་ལུང་
ཐག་ཅན་དེ། མི་དམར་པོས་བྱིལ་བྱིལ་བྱས་ཏེ་གསོལ་ནས། ཞལ་སོ་མེད་
འགྲམ་པ་སྐྱ་མོ་དེ། གཏམ་བཤད་འདོད་ཀྱི་འོག་མ་ཤིག་གེ། ལྕེ་དམར་མོ་མདུད་
པའི་དྲུག་འགྱུར། གཏམ་ལྷོ་སྤྲིན་ཕྱུག་མོས་སྲང་སྒོ་ཕྱེ། མགྲིན་པ་བ སྲིང་། གྲེ་
བ་བསང་སྟེ། ད་འོ་ན་འདིར་ཚོགས་རྒྱལ་བློན་རྣམས། དགྲ་ཕ་རོལ་འདུལ་ཞིང་
གཡུལ་ལས་རྒྱལ། རྗེ་གེ་སར་རྒྱལ་གྱི་ལས་བསྐོས་རེད། དེ་རིང་ལྷ་ཉི་དཀར་པོ་
ལ། གླིང་གཞི་བྱེས་ཞལ་འཛོམ་ཉམས་རེ་དགའ། ང་མི་རྒན་གྱི་ཞུ་བ་འདི་འདྲ་
ཡོད། ཅེས་ཟེར་ཏེ་ངག་རྟ་དལ་བ་རིང་མོ་ལ་དྲངས་པ་འདི་ལྟར་རོ། །
ཨོཾ་མ་ཎི་པདྨེ་ཧཱུྃ། གླུ་ཨ་ལ་ལ་མོ་ཨ་ལ་ལེན། །ཐ་ལ་ལ་མོ་ཐ་ལ་ལེན། །
སྐྱབས་བསླུ་མེད་དཀོན་མཆོག་རྣམ་གསུམ་ལ། །བདག་གུས་པའི་ཡིད་ཀྱིས་
གསོལ་བ་འདེབས། །བྱིན་རླབས་ཐུགས་རྗེའི་ཀློང་ནས་སྩོལ། །དངོས་གྲུབ་
བདག་སོགས་འགྲོ་ལ་སྩོལ། །ས་འདི་རྨ་ཡུལ་འདོད་དགུའི་ཞིང༌། །བདེ་མཆོག་
ལྷ་ཡི་ཕོ་བྲང་ལ། །ལྷ་རི་གསལ་བའི་གཡས་ཟུར་ལ། །དེལ་ཡག་སྟག་ཐང་ཁྲ་མོ་
རེད། །སྟག་མགོ་ཡར་ལ་བཞག་པ་དེ། །གང་མཛོའི་རི་དམར་དབང་ཞུ་རེད། །
731



གོ་ར་ཚྭ་རྫོང༌།
འཛུམ་དྲུག་རི་ལ་བཀྲམ་པ་དེ། །རྨ་ཡུལ་ཁོག་པ་བཅོ་བརྒྱད་རེད། །རེ་རེའི་མིང་
ནས་ཞུ་ཚོད་མེད། །ལྷ་བླ་མས་ཆོས་ར་འཚོགས་ས་རེད། །གོང་དཔོན་པོའི་
ཁྲིམས་ར་འཚོགས་ས་རེད། །དམག་ཁྲ་མོའི་སྒར་ས་བསྒྲིག་ས་རེད། །སྟག་ཤར་
ལུས་མདའ་ར་རྒྱག་ས་རེད། །སྨན་བུ་མོའི་གནས་ར་འཚོགས་ས་རེད། །ཕ་ཁུ་
བོས་གྲོས་ར་བསྡུ་ས་རེད། །མདོ་ཁམས་ས་ཡི་ལྟེ་བ་རེད། །ཕུན་སུམ་ཚོགས་པའི་
ཞིང་ས་རེད། །ཤར་གྱི་རྨ་རྒྱལ་སྤོམ་ར་རེད། །མགུལ་ལྷ་བཅུ་གསུམ་གཙོ་བོ་རེད།།
ཨོ་རྒྱན་པདྨའི་གཏེར་སྲུང་རེད། །དཀར་ཕྱོགས་ཡོངས་ཀྱི་གཙོ་བོ་རེད། །གླིང་
དཀར་ཡུལ་གྱི་ཟོ་དོར་རེད། །སངས་རྒྱས་བསྟན་པའི་སྲུང་མ་རེད། རྒྱ་འདྲེ་
འབྱུང་པོའི་ཁ་གནོན་རེད། །དགྲ་ཕ་རོལ་གློ་རྒྱག་མི་ཡོང་བའི། །རྨ་སྟོད་མཐོན་
པོ་དགུ་སྦྲེལ་ཡོད། །སྲིད་ལ་འཕོ་འགྱུར་མི་ཡོང་བའི། །གང་འཇོའི་རི་དམར་
དབང་ཞུ་ཡོད། །ཆོས་ལ་བར་ཆད་མི་ཡོང་བའི། །ལྷ་རི་གསལ་བ་འོད་ལྡན་ཡོད།།
གདོང་སྨུག་པོའི་མི་རྩ་མ་ཆད་པའི། །རྫ་ཡི་རྫ་རྒྱལ་འཕེན་པོ་ཡོད། །ཕྱུགས་བལ་
ལུག་གཡང་ཁ་མི་ཉམས་པའི། །གསེར་གྱི་འབྲོང་རི་སྨུག་པོ་ཡོད། །སྐྱེས་དར་མ་
དགྲ་ལ་མི་ཤོར་བའི། །ཁྲ་ཕུའི་རྒོད་རྒན་མགོ་དཀར་ཡོད། །དགྲ་ནག་པོ་གློ་རྒྱག་
མི་ཡོང་བའི། །རྨ་བྲག་དཀར་པོ་ཕ་སྤུན་གསུམ་ཡོད། །དེ་རྨ་ཡུལ་ཆགས་པའི་
མདོར་བསྡུས་ཡིན། །ང་འདྲ་ང་ངོ་མ་ཤེས་ན། །ཁྲ་སྟོད་ནམ་མཁའ་ཡངས་ས་
ནས། །ཁྲ་སྨད་མུན་པ་འཐིབས་ས་ནས། །ཁྲ་རྒན་ཉི་མ་འདེ་ས་ནས། །ཁྲ་ཕྲུག་
རྩེད་མོ་རྩེ་ས་ནས། །ཁྲ་དར་མས་གཤོག་འགྱུར་རྒྱག་ས་ནས། །རྫོང་མི་འགྱུར་
གནམ་རྫོང་ཕྱུག་མོ་ནས། །མི་འགྱུར་མེད་གདོང་གི་སྤྱི་དཔོན་ཟེར། །མི་རབས་
གསུམ་གྱི་མི་རྒན་ཡིན། །སྲིད་པ་ཆགས་པའི་གངས་རྒན་ཡིན། །ཉོན་མོངས་
མཐོང་བའི་སྡུག་རྒན་ཡིན། །སྐྱིད་སྡུག་རྒོ་ཕོའི་གྲུས་ལས་མང་། །བརྒྱག་ལྟོགས་
རྒྱ
732



གོ་རའི་ཚྭ་ཡི་སྒོ་མོ་ཕྱེས།
ཁུལ་མོའི་དབུགས་འདྲ་བྱུང་། །གླིང་ཕུ་ནུ་ནང་གི་ཆེ་མགོ་ཡིན། །བློ་རིག་པ་
འཕྲུལ་གྱི་ལྡེ་མིག་ཡིན། །གཞི་འགྱུར་མེད་བློ་ཡི་རྫི་བོ་ཡིན། །མཐོན་པོའི་མི་དེ་
གཉའ་ནས་མནན། །ཉམ་ཆུང་མི་དེ་སྒལ་ནས་སྐྱོང་། །དྲངས་པོའི་ཁྲིམས་དེ་
གཙུག་ཏུ་ཁུར། །ངན་སྤྱོད་བྱ་བ་རྡོ་བཞིན་བོར། །འབངས་དོན་ཉིན་མཚན་
གཡེལ་མེད་སྒྲུབ། །རྒྱལ་བྱུས་བ་དན་བཞིན་དུ་ཕྱར། །ཤི་ཡང་གཞན་དོན་གུས་
པས་སྒྲུབ། །རང་དོན་མེད་པའི་གཞུང་སེམས་སྐྱོང་། །རང་ནོར་དཀོར་མཛོད་སྤྱི་
ལ་བཏང་། །གཞན་ནོར་མི་དགེའི་དུག་ལྟར་འཛེམ། །རང་སེམས་དངུལ་དཀར་
མེ་ལོང་ལ། །གཡོ་སྒྱུའི་གྲིབ་མ་ནན་གྱིས་ཕྱིས། །གདོང་ཐུག་དགྲ་ལ་བཟུར་མེད་
རྒོལ། །བསྟེན་པའི་མི་ལ་རེ་བ་སྐོངས། །མཐུན་པའི་དར་ཐག་ངང་གིས་བསྲིང་།།
མི་མཐུན་གྲིབ་མ་རིམ་བཞིན་ཕྱིས། །ལུགས་གཉིས་རྒྱུ་ལ་རྗེ་མ་མྱོང་། །བཟང་
པོའི་ངག་དེ་ཞེ་ལ་འཆང་། །དེང་སང་རྒས་པའི་དུས་ལ་བབ། །ལུས་སྐྱེས་དྭངས་
མའི་དབང་པོ་ཉམས། །བལྟས་ན་མི་འདྲ་གཉིས་མཐོང་ཤར། །ཉན་བྱེད་རྣ་བའི་
དབང་པོ་ཉམས། །ཉན་ན་སྒྲ་ཆགས་འུར་སྒྲ་སྒྲོགས། །དྲི་ཚོར་དབུགས་ཀྱི་གསང་
ལམ་ཆད། །སྣོམ་ན་བསུང་ཞིམ་དབང་པོ་འགག །འདོར་བྱེད་ལུས་ཀྱི་གཡོག་པོ་
འགུག །འདོར་ན་མི་ཆགས་སུམ་ལྟེབས་བྱེད། །དཔྱད་བྱེད་དྲན་པའི་རྩ་ཕྲན་
འདུས། །ཡང་བསམ་བཏང་ན་མུན་པས་གཡོགས། །འཇིག་རྟེན་སྲིད་པའི་འགྲོ་
ལུགས་དེ། གཅིག་ལ་མི་ཚད་ཀུན་ལ་རེད། །སྐྱེ་རྒ་ན་འཆིའི་སྡུག་བསྔལ་དེ། །
མི་རྟག་སྒྱུ་མའི་བསྐུལ་མ་རེད། །ཕ་རོལ་འགྲིམ་པའི་བསུ་མ་རེད། །ད་དུང་
འཁྲུལ་པའི་རྗེས་འཇུག་འདི། །མ་བྱས་ཁ་མེད་འགྲོ་བའི་དོན། །བདུད་འདུལ་
གོང་མ་ལྷ་ནས་བསྐོས། །གླིང་དཀར་རྒྱལ་པོའི་ལས་བསྐོས་རེད། །བསྐོས་དོན་
བོར་ན་སྨྱོན་པ་རེད། །མ་བསྐོས་འཇུག་ན་སྨྱོན་པ་རེད། །དེ་སྔོན་རྒྱལ་ཁབ་དེ་
733



གོ་ར་ཚྭ་རྫོང་།
ཙམ་བ ཏུལ། །ད་དུང་བདུད་བཏུལ་ཟད་མེད་འདྲ། །འདི་ལོ་བྱང་གླིང་འཁྲུག་པ་
བྱུང༌། །སྟག་རོང་ཟ་ཚོར་རྐྱེན་དང་གཅིག །གོང་མའི་བཀའ་ལུང་བབས་དང་
གཉིས། །རྒྱལ་དགུའི་འབུམ་དམག་མང་དང་གསུམ། །དཔའ་རྟུལ་དཔུང་རྒོད་
ཧྲག་དང་བཞི། །ལོ་གསུམ་ལག་དམར་ཁྲག་ལ་བསྒྱུར། །ཐ་མ་ལྷ་བདུད་དབྱེ་བ་
ལས། །བྱང་རྒྱལ་སྟོབས་ཆེན་གོ་ར་རྒྱལ། །རྒྱལ་པོའི་གདམས་ངག་ཟབ་མོ་དེས། །
སྐད་ཅིག་རང་ཤར་རང་གྲོལ་གྱི། །སྒོམ་མེད་དྲན་རྫོགས་ཞིང་ཁམས་འཕངས། །
ཐོག་རི་སྟོང་ཁྲི་འཆི་བདག་བདུད། །གཡུལ་རྒྱལ་དཔའ་བོས་མདའ་ལ་དྲངས། །
དཔའ་རྒོད་སྟོང་སྟག་དམར་ཡག་སྟག །འཛུམ་དྲུག་གཡུ་ལྷས་རྟིང་མ་བླངས། །
གཡུ་འབྲུག་དགུ་འཛོམ་གནམ་ལྕགས་ཐོག །ལྷ་སྲས་དགྲ་ལྷས་མགོ་རྐེ་ཕྲལ། །
ཤེལ་ལུང་དུང་ཟླ་རྡོ་རྗེའི་བྲག །གཤིན་རྗེ་དམར་པོས་ཕྱེད་མར་བཏང༌། །གཞན་
ཡང་སྟག་རི་ངར་རྒོད་དཔུང་། །རེ་རེ་བཞིན་དུ་རིམ་བཞིན་འཇོམས། །གངས་
དཀར་ཧུབ་ནས་གཏེར་ལྔ་བཞེས། །དགོས་འདོད་རིན་ཆེན་སྣ་ལྔ་དེ། །མཁའ་ལ་
འཇའ་ཚོན་ཤར་བ་འདྲ། །རེ་རེའི་ཡོན་ཏན་བརྗོད་ལས་འདས། །ཟས་བཅུད་
ནོར་བུའི་བང་མཛོད་དེ། །མི་ཟད་ཚྭ་གཏེར་བཅོ་བརྒྱད་བླངས། །ལྷོ་གླིང་ཡུལ་
ལ་བཞག་པ་བྱས། །གསེར་གྱི་ཉི་མ་ལེབ་ཆེན་བརྒྱུ། །དངུལ་གྱི་ཟླ་བ་ལེབ་ཆུང་
སྟོང་། །རྟ་བརྒྱ་དྲེལ་བརྒྱ་ཁྲབ་རྨོག་བརྒྱ། །རལ་གྲི་གོ་མཚོན་དར་གོས་བརྒྱ། །
བརྒྱ་ཆ་བརྒྱ་ཡི་དཔའ་དར་དེ། །བྱེས་བྱོན་རྒྱལ་བློན་དཔུང་ལ་འབུལ། །ཨིནྡྲ་ནི་
ལ་ཕ་ལམ་དང༌། །པདྨ་རཱ་ག་རིན་ཆེན་རིགས། །སྣ་ཚོགས་རིན་བྲལ་དར་གོས་
བཅས། །གཞིས་བཞུགས་གླིང་ལ་སྐུ་སྐལ་འབུལ། །གཞན་ཡང་རྐང་འགྲོ་མཁོ་
དགུའི་རིགས། །གང་དགོས་ཐུགས་དང་བསྟུན་པས་ཆོག །དེ་ནས་བློན་རྒན་བློ་
བསྟུན་གྱིས། །ཆོས་མེད་བྱང་ཡུལ་མུན་གླིང་དེར། །དམ་པ་ཆོས་ཀྱི་ཉི་མ་ཤར། །
734



གོ་རའི་ཚྭ་ཡི་སྒོ་མོ་ཕྱེས།
གྲོལ་མེད་བདུད་ཀྱི་གཤེད་མ་རྣམས། །བསྐྱེད་རྫོགས་གཉིས་ཀྱི་གདམས་པ་
གནང་། །གཡོ་མེད་བྱང་ཐང་བྲག་ལ་བསྒོམ། །བཛྲ་མ་ཎིའི་ཆོས་སྒྲ་སྒྲོགས། །རི་
གཏེར་ཁྱིམ་ནོར་ནོམ་ལ་བཅད། །མཛེས་མ་ཆུང་རྒྱུད་འདུན་མ་བྱས། །བསམ་
དོན་ལྷུན་གྲུབ་གཞིས་བྱེས་འཛོམ། །དགའ་གླུ་རོལ་རྩེད་ལྷ་དང་མཉམ། །གཞིས་
བྱེས་དགའ་བའི་གསུང་གླེང་མཛད། །འདི་བདེ་ཕྱི་སྐྱིད་རྒྱལ་པོའི་དྲིན། །སྤྱིར་ན་
འཛམ་གླིང་ཀུན་དོན་དང༌། །དགོས་ན་བོད་ལྗོངས་བསྟན་དོན་རེད། །རྟེན་དང་
བརྟེན་པའི་ཞབས་འདེགས་འདྲ། །ལྷག་པར་གླིང་གི་དཔའ་རྟགས་རེད། །མདོ་
ཁམས་གཉིས་ཀྱི་ཁྱད་ཆོས་རེད། །མ་འོངས་སངས་རྒྱས་བསྟན་པ་དེ། །ཡུན་རིང་
གནས་པའི་བཀྲ་ཤིས་ཤོག །མདོ་སྔགས་ཆོས་ཀྱི་ཞིང་ས་དེ། །ཕྱོགས་མཐར་ཀུན་
ཁྱབ་བཀྲ་ཤིས་ཤོག །ཆོས་སྲིད་གཉིས་ལྡན་ཁ་བ་ཅན། །དར་ཞིང་རྒྱས་པའི་བཀྲ་
ཤིས་ཤོག །གེ་སར་སྐྱེས་བུའི་མཛད་པ་འདི། །བར་ཆད་མེད་པའི་བཀྲ་ཤིས་
ཤོག །རྒྱལ་པོའི་མཛད་འཕྲིན་ནོར་བུ་ལྟར། །དགོས་འདོད་འབྱུང་བའི་བཀྲ་
ཤིས་ཤོག །དཔའ་རྟུལ་བཞག་པ་བློན་པོ་ལྟར། །ཕྱོགས་མཐའ་ཀུན་ཁྱབ་བཀྲ་
ཤིས་ཤོག །མཁའ་འགྲོའི་འཕྲིན་ལས་བཙུན་མོ་ལྟར། །ལོག་ལྟ་ཀུན་བྲལ་བཀྲ་
ཤིས་ཤོག །རྒྱལ་དགུའི་སྟོབས་རྩལ་གླང་ཆེན་ལྟར། །དཔུང་ཚོགས་དབང་སྡུད་
བཀྲ་ཤིས་ཤོག །གླིང་བཞི་རང་འཁོར་རྟ་མཆོག་ལྟར། །ནག་ཕྱོགས་བསྒྲལ་བའི་
བཀྲ་ཤིས་ཤོག །བདུད་དཔུང་འཇོམས་མཛད་དམག་དཔོན་ལྟར། །ལོག་ལྟ་ཚར་
གཅོད་བཀྲ་ཤིས་ཤོག །མི་ལ་རྒས་མེད་ཚེ་ཡི་གཡང་། །ཚེ་དཔག་མེད་ཀྱི་བཀྲ་
ཤིས་ཤོག །ཟོག་ལ་ཟད་མེད་ཕྱུགས་ཀྱི་གཡང་། །ཛམ་བྷ་ལ་ཡི་བཀྲ་ཤིས་ཤོག །
ཟས་ལ་ཟད་མེད་བཅུད་ཀྱི་གཡང་། །དབྱངས་ཅན་ལྷ་མོའི་བཀྲ་ཤིས་ཤོག །ཆོས་
མིན་སེམས་ལ་མི་ཤར་བ། །སྤྱན་རས་གཟིགས་ཀྱི་བཀྲ་ཤིས་ཤོག །མི་ནོར་ཆོས་
735



གོ་ར་ཚ་རྫོང་།
གསུམ་འཛོམ་པར་ཤོག །མི་ཚེ་སྐྱིད་ལ་རྒས་པར་ཤོག །ནད་མུག་མཚོན་གསུམ་
རྒྱུན་ཆད་ཤོག །ཆར་ཆུ་དུས་སུ་འབེབས་པར་ཤོག །ལོ་ཕྱུགས་རྟག་ཏུ་ལེགས་
པར་ཤོག །སྐུ་ཡི་བཀྲ་ཤིས་སྐྱེ་མེད་རྟོགས། །གསུང་གི་བཀྲ་ཤིས་དམ་ཆོས་སྒོ། །
ཐུགས་ཀྱི་བཀྲ་ཤིས་འཁྲུལ་བྲལ་ཤོག །ཡོན་ཏན་བཀྲ་ཤིས་འགྲོ་དྲུག་སྒྲོལ། །ཕྲིན་
ལས་བཀྲ་ཤིས་མཁའ་ལྟར་ཁྱབ། །བཀྲ་ཤིས་ཀྱིས་ནམ་མཁའ་གང་བར་ཤོག །
སྨོན་ལམ་གྱིས་ས་གཞི་ཁྱབ་གྱུར་ཅིག །ཨ་མཚར་གཏམ་གྱི་ཕྲེང་བ་འདི། །ཁྲ་
རྒད་པོའི་བློ་ལ་ཤར་ནས་དྲངས། །གླིང་རྒྱལ་བློན་ཐུགས་ལ་དེ་ལྟར་ཞོག །
ཅེས་ལྡོང་རྗེ་སྤྱི་དཔོན་རྒྱལ་པོས་བཀྲ་ཤིས་སྨོན་ལམ་གྱིས་མཐའ་བརྒྱན་ཏེ། །
གླིང་དཀར་རྒྱལ་བློན་རྣམས་ལ་གླིང་སྟོད་སྨད་བར་གསུམ་ནས་ཞག་བདུན་གསུམ་
ཉེར་གཅིག་ལ་སྟོན་མོ་དང་ལྟད་མོ་བཅས་ལོངས་སྤྱོད་ལྷ་དང་མཉམ་པར་བྱས།
གླིང་གཞིས་བཞུགས་ཀྱི་བླ་མ། མི་དཔོན། ཕ་ཁུ། སྟག་ཤར། མོ་སྨན། ཨ་
ཐིག་བཅས་ལ། བྱང་ཡུལ་གྱི་གཏེར་བྱོན་ཨིནྡྲ་ནི་ལ། པདྨ་རཱ་ག མརྒད། མུ་
ཏིག ཕ་ལམ་བཅས་རྡོག་རེ་དང༌། ཟས་ནོར་དཔག་ཏུ་མེད་པའི་སྐལ་བ་སྤྲད། །
མེད་པོ་ལ་སྐལ་ལོགས། ལོང་བ་ལ་ལོང་རྟེན། ཞྭ་བོ་ལ་རྟ་སྐལ་བཅས་གནང་
སྦྱིན་དཔག་ཏུ་མེད་པར་མཛད། དེ་ནས་ཕྱི་བློན། འཇང་ཡུལ་གྱི་དཔའ་བདུད།
ཧོར་གྱི་དཔའ་བདུད། མོན་པའི་དཔའ་བདུད། སོག་སྟོད། སོག་སྨད། སོག་
ཁུ་ཡེ། སོག་རྟ་ཁྲ་ཅན་དང་། རྨི་ལིའི་དཔའ་བདུད། བྱེ་རི། ཨ་གྲག་བཅས་ཕྱི་
བློན་རྣམས་ནས། རྒྱལ་པོ་ཁུ་དབོན་མཇལ་ཁ་ཞུས་ཏེ་འབུལ་བ་ཚད་མེད་པ་ཕུལ་
ནས། དབང་དང་གདམས་ངག་ཟབ་མོ་ཞུས་ཏེ་འགྲོ་བའི་གྲབས་བྱས། རྒྱལ་པོ་
ཆེན་པོས་སྲུང་བ་བྱིན་རླབས་དང་། གཞན་ཡང་དངོས་པོའི་རིགས་ནོར་རྫས་
དཔག་ཏུ་མེད་པ་གནང་སྦྱིན་མཛད། རྒྱལ་སྲས་ནས་ཀྱང་། དེ་བཞིན་གནང་
736



གོ་རའི་ཚྭ་ཡི་སྒོ་མོ་ཕྱེས།
སྦྱིན་དཔག་མེད་མཛད་དེ། འབྲལ་མི་ཕོད་པའི་ངང་ནས་སོ་སོར་རང་རང་གི་
གནས་ལ་ལོག དེ་ནས་གླིང་རྒྱལ་བློན་རྣམས། སླར་ཡང་ཞག་བདུན་ལ་དགའ་
སྟོན་མཛད། ཆུང་རྒྱུད་ཚང་ནས་ཀྱང་། བག་སྟོན་ཉིན་བདུན་བྱས། རྒྱལ་བློན་
རྣམས་དུང་མཁར་དུ་གདན་དྲངས་ཤིང་ལོངས་སྤྱོད་དུ་མ་དང༌། སྟོན་མོའི་ཚན་
གྲངས་བཅས་བསམ་གྱིས་མི་ཁྱབ་པ་འབུལ་གནང་མཛད། དེ་ནས། འདན་མ་
དང་། སེང་སྟག་གཙོས་གླིང་རང་ཁུངས་ཀྱི་དཔོན་བློན་རྣམས་ཀྱིས་རྒྱལ་པོ་
མཇལ་ཁ་ཞུས་ནས། སྲུང་བ་བྱིན་རླབས་ཀྱིས་ཁྱབ་པར་གནང་སྟེ། རང་ཡུལ་ག་
བ་དེར་ལོག དེ་ནས་རྒྱལ་པོ་ཆེན་པོ་དེ་ཉིད་ཀྱང་ཕོ་བྲང་སེང་ཕྲུག་སྟག་རྩེའི་
གཟིམ་ཤག་ཉི་འོད་འཁྱིལ་བའི་ནང་དུ། འགྲོ་བ་སེམས་ཅན་གྱི་དོན་དུ་སྐུ་གསུམ་
གྱི་བསྒྲུབ་པ་ལ་བརྩོན་ཏེ། མཚམས་གཡོག་ཕྱིང་སྔོན་མི་ཆུང་གཉིས་དང་འབྲུག་
མོ་གསུམ་མ་གཏོགས་མཇལ་ས་མེད་པར་བྱས་ཏེ། ཕྱི་ན་རྒྱལ་ཆེན་བཞི་ཡི་ཐོ། །
ནང་དུ་འབྱུང་བ་ལྔ་ཡི་ཐུན་བསྡམས་ཏེ། བཅད་རྒྱ་དམ་པར་བཞུགས་སོ། །གླིང་
ཡུལ་སྟོད་སྨད་དང་། རྒྱལ་དགུའི་མངའ་འབངས་བཅས་བློ་བདེ་བའི་གོ་ཡུལ་
བཅས་གནས། ༧དབྱིངས་ཀྱི་རོལ་རྩེད་མཁའ་འགྲོའི་གཟུགས། །སྔོན་པོ་རལ་པ་
སྤྱི་བོར་བསྡམས། །སྣ་ཚོགས་དར་གྱི་སྟོད་གཡོགས་དང༌། །སྐུ་སྨད་སྟག་གི་ཤམ་
ཐབས་ཅན། །གར་དགུའི་ཉམས་ཀྱི་འགྱིང་སྟབས་ཅན། །དྲི་བཟང་དུད་པ་
འཁྱིལ་ལི་ལི། །སྒྲ་སྙན་གླུ་དབྱངས་ཀྱུ་རུ་རུ། །སྣང་བའི་གཟུགས་ཀྱིས་བརྡ་
རྟགས་སྟོན། །འཇའ་སྤྲིན་ཀློང་ནས་སྤྱོད་ཅིང་ཐིམ། ། ཞེས་གྲོགས་པོ་བྱིས་ཆུང་
གཡུ་ཡི་འདབ་མ་ཅན་ནས་སྨྲས་སོ། ། ཞེས་པ་འདི་ཡང་མི་ཤེས་པ་བླུན་རྨོངས་
ཁམས་ནང་ཆེན་འབྲོང་སྟོད་ལྷ་དགེས་ཤིང་སྟག་ལོ་སྦིར་ཇ་ལས་ཁང་དུ་སྡོད་་་་་་
སྐབས་བྲིས་འགོ་བརྩམས་ཀྱང་། མི་འདོད་པའི་ཉེར་འཚེས་ཡང་ཡང་མནར་
737



གོ་ར་ཚྭ་རྫོང་།
བའི་རྐྱེན་གྱིས་མཇུག་ཕྲན་བུ་མ་རྫོགས་པའི་སྐབས་དེར། དཔལ་སྤུངས་དབོན་
རྒན་སྤྲུལ་སྐུ་མཆོག་དང༌། དྷ་ས་བོད་ཀྱི་དཔེ་མཛོད་ཁང་གི་ཕྱག་ལས་མཁན་
བཀྲ་ཤིས་ཚེ་རིང་ལགས་ནས་ཀྱང་དེ་བཞིན་མགོ་མཇུག་གཙང་འབྲི་དགོས་པའི་་་
ལྕག་བསྐུལ་ནན་ཆེ་ལ་སྐུ་ངོ་མ་ལྡོག་ཙམ་གྱིས་ས་ལུག་ལོར་མགོ་མཇུག་རྫོགས་པར་
བྲིས་པར། འགལ་འཁྲུལ་ནོངས་པའི་རིགས་བྱུང་ན་དགོངས་འགལ་མེད་པར་ཞུ།
མངྒ་ལཾ། །
2
738



མཇུག་བྱང་།
མི་རིགས་ཀྱི་རིག་གནས་ནི་མི་རིགས་དེའི་བླ་སྲོག་ཡིན་ཅིང་། མི་རིགས་ཀྱི་
རིག་གནས་དར་རྒྱལ་གོང་འཕེལ་དུ་གཏོང་བ་ནི་ང་ཚོ་མི་རབས་འདིའི་ལས་་་་་་་
འགན་གཡོལ་ཐབས་བྲལ་བ་ཞིག་རེད། ང་ཚོས་རང་གི་སྲོལ་རྒྱུན་གྱི་རིག་གནས་
དོར་ཏེ། སྐབས་སྐབས་ཙམ་ལ་དར་ཞིང་ཁྱབ་པའི་རིག་གསར་གྱི་རྗེས་ལ་གཡམ་
རྒྱུགས་བྱེད་པ་ནི། ཕྱི་གླིང་བའི་གཏམ་རྒྱུད་ཅིག་ན“ཆར་རྗེས་འཇའ་ཚོན་ལ་
ཆགས་པའི་གླེན་པ་མགོ་རུལ”ཟེར་བ་ཞིག་ཡོད་པར་བཤད་པ་དེ་དང་འདྲ་སྟེ། །
ཁོ་འཇའ་ཚོན་ལ་ཞོན་ནས་བདེ་བ་ཅན་དུ་འགྲོ་འདོད་ནའང་། ཁོའི་རྐང་བ་ས་
གཞི་དང་བྲལ་མ་ཐག་རང་ཉིད་མུན་ནག་གི་གཅོང་རོང་དུ་ལྷུང་སོང་བ་ལྟ་བུ་་་་་
རེད། མི་རིགས་ཤིག་གི་རིག་གནས་ལོ་རྒྱུས་ལ་མཚོན་ན། གླེན་པ་མགོ་རུལ་དེ་
ལྟ་བུའི་མཇུག་འབྲས་སུས་ཀྱང་ཐེབས་སུ་འཇུག་མི་འདོད། །
ང་ཚོ་དགའ་འོས་པ་ནི། རླབས་ཆེན་གྱི་མེས་རྒྱལ་རྒྱབ་རྩར་བརྟན་ཅིང་མེ་
ཏོག་མཉམ་བཞད་དང་མཁས་བརྒྱ་འགྲན་གླེང་གི་ཤེས་རིག་སྲིད་ཇུས་འོག་ཏུ།
ད་གཟོད་གེ་སར་རྒྱལ་པོའི་སྒྲུང་ཡིག་སྟེ། འཛམ་གླིང་སྙན་རྩོམ་རིང་མོ་འདི་རང་
ཉིད་ས་ཐོག་ནས་རྩ་བ་བརྟན་ཅིང་རྩེ་མོ་རྒྱས་པ་ཡིན།
བབས་སྒྲུང་འདིའི་མ་ཕྱི་འཚོལ་སྡུད་དང་པར་ངོས་ཞུས་དག ལྕགས་པར་
དུ་འདེབས་པ་བཅས་ཀྱི་ལས་རིམ་ཁྲོད། འབྲོང་པ་སྟོད་མའི་ལས་བྱེད་པ་དང༌། །
མང་ཚོགས། རབ་བྱུང་པ་རྣམས་ཀྱིས་རྒྱབ་སྐྱོར་རྒྱ་ཆེར་གནང། གཞན་ཡང་རྫ་
སྟོད་རྫོང་བོད་སྨན་ཁང་གི་ཇི་མུར་ཚེ་བརྟན། འདམ་གཞུང་ཞང་གི་ལས་བྱེད་པ་
739



གོ་ར་ཚྭ་རྫོང་།
མགོན་པོ་ལྷ་སྲུང་། དེར་མ་ཟད། འབྲོང་པ་ལྷ་དགེ་ཁོང་གི་རྒྱལ་ཁབ་ཕྱི་ནང་ན་
སྡོད་པའི་ཉེ་འབྲེལ་རྩ་ལག་དང་རྒྱ་མཆན་པ། འཁོར་རི་འགྲུབ་པ། ཀརྨ་མཐའ་
ཡས། བུམ་མང་དགོན་ཨུ་ཡོན་ལྷན་ཁང་། འདམ་བླ་ཚང་དགོན་དོ་དམ་ཨུ་ཡོན་
ལྷན་ཁང་བཅས་ལས་ཁུངས་དང་མི་སྒེར་གྱིས་རང་འགུལ་ངང་ལས་རོགས་རྒྱུ་་་་་
ཆེར་གནང་། གཞན་ཡང་། བློ་བཟང་ཟླ་བ་དང༌། དཔེ་རྒྱལ་བཀྲ་ཤིས། བཀྲ་
ཤིས་དབང་དྲག ལྡོམ་པ་ཨ་བྷོ། འཇམ་དབྱངས་འོད་ཟེར། ཀ་གཟི་དགའ་
རབ། ཨ་ཏི་དཔལ་རབ། ལི་དབྱི། དབང་རྒྱལ་མཚན། སྟག་ལ་སྒྲུབ་བློ། སྟག་
ལ་བུ་ཆུང༌། ཐུབ་བསྟན་འབྱུང་གནས། གཤོ་ཆུང་། སྟག་ལ་སློབ་ཚེ་རིང༌། གོ་
ཤིས་དཔའ་ཧོ། སྐར་རྩིས་འབྲུག་རྒྱལ་སོགས་འགོ་ཁྲིད་རྣམ་པ་དང༌། ཟླ་ནག་
འོམ་སྤྲུལ། ཚེ་དབང་བདེ་ཆེན། ལྷོ་རོང་སྤྲུལ་སྐུ་བྱམས་པ་སེང་གེ། རྫོགས་ཆེན་
རྒྱལ་བླ། རྫོགས་ཆེན་ཟླ་འོད། གཟུ་རུ་སྒྲུབ་དགའ། མགར་རི་རིག་ལྡན། ལྷོ་
སྤྲུལ་བསྟན་འཛིན་ཉི་མ་སོགས་དགེ་བའི་བཤེས་གཉེན་རྣམ་པས་སྒྲུང་ཡིག་འདིའི་
པར་སྐྲུན་འགྲེམ་སྤེལ་ཐད་ལ། གེ་སར་སྒྲུང་ཡིག་མྱུར་སྐྱོབ་དང་མི་རིགས་རིག་
གནས་འཛིན་སྐྱོང་སྤེལ་བའི་ལྟ་སྟངས་མཐོན་པོའི་ངོས་ནས་རོགས་སྐྱོར་ཚད་མེད་
གནང་ཞིང༌། དགོངས་འཆར་ཡང་མང་དུ་བ ཏོན། ད་དུང་མཚོ་སྔོན་ཞིང་ཆེན་
མི་རིགས་དཔེ་སྐྲུན་ཁང་གི་གཙོ་སྒྲིག་གཞོན་པ་ལྷུན་གྲུབ་རྡོ་རྗེ་ཉིད་ཀྱིས་རྒྱབ་སྐྱོར་
ཆེན་པོ་གནང་། གལ་ཏེ་ཁོང་རྣམ་པའི་ཐུགས་ཁུར་དང་རྒྱབ་སྐྱོར་ལ་མ་བརྟེན་
ན། སྒྲུང་ཡིག་འདི་ནང་ཁུལ་དཔྱད་གཞིའི་ཡིག་ཆའི་ཚུལ་དུ( 6 #is #*། )པར་
སྐྲུན་འཁོད་མི་ནུས་ཞེས་སྨྲ་བར་སྤོབས། དེ་བས་འདིར་ཆབས་ཅིག་ཏུ་སྐུ་དྲིན་
ཆེའོ་ཞུ།
ད་ཐེངས་མཚོ་སྔོན་ཞིང་ཆེན་གེ་སར་སྒྲུང་ཞིབ་འཇུག་ཁང་གིས་ལེགས་་་་་
740



མཇུག་བྱང་།
བསྒྲིགས་བགྱིས་པའི་མཚོ་སྔོན་གྱི་སྒྲུང་མཁན་གྲགས་ཅན་གྱི་དཔེ་ཚོགས་ནང་དུ་
བདམས་ཏེ་དངོས་སུ་པར་སྐྲུན་གྱི་སྐལ་བ་ལྡན་པ་འདི་ཤིན་ཏུ་སྤྲོ་འོས་པ་ཞིག་་་་་
ལགས། འདིར་སྒྲུང་པའི་དཔེ་ཚོགས་ཀྱི་འཆར་གཞི་ལྟར། རྒན་གཅོད་པ་
དོན་གྲུབ་དང་སྙིང་བོ་ཚེ་རིང་གཉིས་ཀྱིས་ཀྱང་རྡོ་རྐོ་ངག་དབང་དགེ་ལེགས་ཀྱིས་
དག་སྒྲིག་གནང་བའི་རྨང་གཞིའི་སྟེང་ལེའུ་གསར་དུ་བསྒྲིགས་ཤིང་ཡིག་ནོར་དང་
ཚིག་དོན་མི་མཐུན་པ་རྣམས་ལེགས་པར་བཅོས་ནས་དཔེ་ཚོགས་དང་མཐུན་པར་
བསྒྲིགས་སོ། །
དག་སྒྲིག་པ་ནས་བྲིས།
2009ལོའི་ཟླ8པའི་ཚེས15ཉིན།
74 1



新中国建立60周年青海《格萨尔》著名说唱艺人从书
30.0
